---
title: QA = Quality Assurance
date: '2019-05-24T20:47:32+02:00'
---
Per Quality Assurance si intende quel reparto di un'Officina Farmaceutica che ha come obiettivo quello di mettere in atto tutte le precauzioni necessarie per garantire che i medicinali abbiano la qualità richiesta per l'uso a cui sono destinati. 

Svolge questo ruolo attraverso l'applicazione delle GMP che assicurano che i medicinali siano prodotti e controllati secondo norme di qualità adeguate.

Le principali mansioni svolte dal Quality Assurance sono:

\- _Batch record review,_ ovvero la revisione dei Batch record di produzione. Lo scopo è quello di evidenziare eventuali errori commessi durante la produzione, prodotti fuori specifica per quanto riguarda le analisi e verificare che la compilazione sia stata eseguita seguendo le norme GMP.

\- _Gestione delle deviazioni_, con lo scopo di individuare azioni adeguate per correggere le anomalie verificatesi e soprattutto far sí che queste non si presentino in futuro (CAPA = Corrective Action Preventive Action)

\- PQR, product quality review, ovvero un report redatto annualmente di tutti i lotti prodotti volta a controllare che le caratteristiche dei prodotti e i parametri critici del processo siano sotto controllo.

\- Training al personale, in quanto tutto il personale di un officina Farmaceutica deve essere formato e qualificato a svolgere la propria mansione. L'assicurazione qualità a tale scopo svolge training specifici al fine di garantire che tutti i dipendenti agiscano in conformità alle GMP.

\- redige, emette e revisiona, le Procedure operative standard (SOP) che tutti i dipendenti sono tenuti a rispettare.

\- garantisce che tutti i fornitori di materie prime, materiali di confezionamento, principi attivi ecc... Forniscano prodotti della qualità adeguata e abbiano un idoneo sistema di qualità. La qualifica dei fornitori generalmente avviene attraverso delle ispezioni condotte dallo stesso personale dell'assicurazione qualità e in base allo storico delle analisi effettuate sul materiale ricevuto.
