---
title: QA = Quality Assurance
date: '2019-05-24T20:47:32+02:00'
---
Per Quality Assurance si intende quel reparto di un'Officina Farmaceutica che ha come obiettivo quello di mettere in atto tutte le precauzioni necessarie per garantire che i medicinali abbiano la qualità richiesta per l'uso a cui sono destinati. 

Svolge questo ruolo attraverso l'applicazione delle [GMP](https://www.farmaceuticayounger.science/pharmacronimi/gmp--good-manufacturing-practice/) che assicurano che i medicinali siano prodotti e controllati secondo norme di qualità adeguate.

Le principali mansioni svolte dal Quality Assurance sono le seguenti:

\- _Batch record review,_ ovvero la revisione dei Batch record di ciascun lotto prodotto.

\- Stesura dei [_PQR_](https://www.farmaceuticayounger.science/pharmacronimi/pqr--product-quality-review/), Product Quality Review, ovvero report redatti annualmente di tutti i lotti prodotti volta a controllare che le caratteristiche dei prodotti e i parametri critici del processo siano sotto controllo.

\- _Training al personale_, in quanto tutto il personale di un officina Farmaceutica deve essere formato e qualificato a svolgere la propria mansione. L'assicurazione qualità a tale scopo svolge training specifici al fine di garantire che tutti i dipendenti agiscano in conformità alle GMP.

\- Redige, emette e revisiona, le _Procedure operative standard_ ([SOP](https://www.farmaceuticayounger.science/pharmacronimi/sop--standard-operating-procedure/)) di sito.

\- _Gestione delle deviazioni_, delle [CAPA](https://www.farmaceuticayounger.science/pharmacronimi/capa--corrective-action/preventive-action/) e dei _Change Control_.

\- Gestione dei _reclami_ sul prodotto provenienti dal mercato.

\- Gestione delle _convalide_ di processo/ prodotto.

\- Gestione della _qualifica dei fornitori _di materie prime, eccipienti, materiali di confezionamento, che avviene attraverso audit al fine di assicurare che forniscano prodotti della qualità adeguata e abbiano un idoneo sistema di qualità. 

\- Partecipazione attiva agli _Audit_ che l’officina farmaceutica subisce periodicamente da parte di enti regolatori (AIFA, FDA, enti di certificazione ISO).
