---
title: 'Impurezze NDMA: ultimi aggiornamenti dall''EMA'
tags:
  - articoli
date: '2019-10-30T12:00:06+01:00'
---
Nel 2018, la N-nitrosodimetilammina (NDMA), una impurezza derivata dal processo chimico di sintesi dell'API è stata rilevata in una classe di medicinali per la pressione sanguigna noti come "sartani". Ciò ha portato ad alcuni richiami dei prodotti e ad una revisione normativa, che ha fissato nuovi rigorosi requisiti di produzione per questi medicinali. Poco dopo, è stata rilevata la stessa impurezza in lotti di ranitidina, un medicinale usato per il trattamento di bruciori di stomaco e ulcere dello stomaco. Il Comitato per i medicinali per uso umano (CHMP) dell'Agenzia ha avviato una revisione in merito.

L'NDMA appartiene alla classe delle nitrosammine, composti chimici classificati come probabili agenti cancerogeni per l'uomo sulla base di studi effettuati sugli animali. Esiste un rischio molto basso che le impurità di nitrosamina ai livelli rilevati nei medicinali incriminati possano causare il cancro nell'uomo.

**L'EMA ha chiesto ai titolari di autorizzazioni all'immissione in commercio di adottare misure precauzionali per mitigare il rischio di formazione o presenza di nitrosamina durante la produzione di tutti i medicinali contenenti sostanze attive sintetizzate chimicamente.**

L'EMA e le autorità nazionali competenti continuano a monitorare la presenza di impurità di nitrosamina nei medicinali, in collaborazione con autorità di regolamentazione al di fuori dell'Unione Europea (UE), e lavoreranno con  i titolari di autorizzazioni all'immissione in commercio per trovare soluzioni rapide per affrontare qualsiasi risultato negativo. 

Nel settembre 2019 l'EMA ha avviato una revisione ai sensi dell'articolo 5, paragrafo 3, del regolamento (CE) n. 726/2004 per fornire indicazioni ai titolari di autorizzazioni all'immissione in commercio su come evitare la presenza di impurità di nitrosamina nei medicinali per uso umano. Nell'ambito di questa revisione, il CHMP ha richiesto ai titolari di autorizzazioni all'immissione in commercio di medicinali per uso umano contenenti sostanze attive sintetizzate chimicamente di rivedere i  loro medicinali per la possibile presenza di nitrosammine e testare tutti i prodotti a rischio.

I titolari delle autorizzazioni all'immissione in commercio devono attenersi alla seguente procedura che sue un flusso diviso in tre fasi:

**Fase 1:** condurre una valutazione del rischio per identificare i prodotti con un potenziale rischio di produrre nel loro processo di sintesi come impurezza la N-nitrosamina o tramite contaminazione crociata e riferire i risultati entro il 26 marzo 2020 .

**Fase 2:** eseguire ulteriori test di conferma sui prodotti identificati come a rischio di formazione di N-nitrosamina o contaminazione crociata e riferire al più presto possibile la presenza confermata di nitrosammine .

**Fase 3:** richiedere eventuali modifiche necessarie al processo di produzione risultanti da questa revisione utilizzando le procedure normative stabilite.

Ciascuna fase deve essere sottoscritta ed inviata, mediante dei moduli forniti sul portale all'Agenzia Europea.

L'EMA ha previsto una tempistica per il completamento di queste valutazioni fissato per il 26 settembre 2022. Questa data dovrebbe essere abbreviato in caso di risultati che indicano un rischio più elevato per la salute pubblica e che potrebbero richiedere ulteriori misure di minimizzazione del rischio.

L'EMA ha pubblicato un documento di domande e risposte per i titolari di autorizzazioni all'immissione in commercio che stanno attualmente rivedendo i loro medicinali per la possibile presenza di nitrosammine e testando i prodotti a rischio. Il documento elenca le  potenziali fonti di contaminazione da nitrosamina  finora identificate. Queste informazioni possono supportare le aziende nella revisione continua dei loro processi di produzione:
