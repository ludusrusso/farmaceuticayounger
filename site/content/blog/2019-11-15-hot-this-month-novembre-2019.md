---
title: HOT THIS MONTH - Novembre 2019
tags:
  - hotthismonth
date: '2019-11-15T14:50:20+01:00'
---
Il comitato per i medicinali per uso umano dell'EMA (CHMP) ha raccomandato l'approvazione di sette medicinali durante la [riunione di novembre 2019](https://www.ema.europa.eu/en/news/meeting-highlights-committee-medicinal-products-human-use-chmp-11-14-november-2019).

Il CHMP ha raccomandato il rilascio dell'autorizzazione all'immissione in commercio per **Isturisa **(osilodrostat) per il trattamento della sindrome di Cushing, un raro disturbo dovuto all'eccessiva produzione di ormoni corticosteroidi. 

**Mayzent** (siponimod) ha ricevuto un'opinione positiva per il trattamento di pazienti adulti con sclerosi multipla progressiva secondaria con malattia attiva evidenziata da recidive o caratteristiche di imaging dell'attività infiammatoria.

Il comitato ha raccomandato il rilascio dell'autorizzazione all'immissione in commercio condizionata per **Polivy** (polatuzumab vedotin) per il trattamento del linfoma a grandi cellule B diffuso recidivante/refrattario, un raro tipo di tumore dei globuli bianchi.

Il CHMP ha adottato un'opinione positiva per **Sunosi** (solriamfetolo), per il trattamento dell'eccessiva sonnolenza diurna nei pazienti con narcolessia (un disturbo del sonno che induce una persona ad addormentarsi improvvisamente e inaspettatamente) e l'apnea ostruttiva del sonno.

**Tavlesse** (fostamatinib) ha ricevuto un parere positivo dal CHMP per il trattamento della trombocitopenia immunitaria primaria, un disturbo immuno-mediato acquisito caratterizzato dalla distruzione delle piastrine e dalla ridotta produzione piastrinica.

Il CHMP ha raccomandato il rilascio di autorizzazioni all'immissione in commercio per due medicinali generici : **Clopidogrel/Acido acetilsalicilico Mylan** (clopidogrel/acido acetilsalicilico), per la prevenzione secondaria di eventi aterotrombotici (problemi causati da coaguli di sangue e indurimento delle arterie); e **Deferasirox Accord** (deferasirox), per il trattamento del sovraccarico cronico di ferro dovuto a trasfusioni di sangue in pazienti con beta talassemia e altre anemie.

E' stato richiesto un riesame del parere negativo del comitato per **Hopveus** (sodio oxibato) adottato nella riunione di ottobre 2019. Il CHMP riesaminerà il parere ed emetterà una raccomandazione finale. 

Il Comitato ha raccomandato estensioni di indicazione terapeutica per _Kadcyla_ e _Revlimid_.

Il Comitato ha raccomandato di limitare l'uso del medicinale per la sclerosi multipla _Lemtrada_ (alemtuzumab) a causa di segnalazioni di effetti collaterali rari ma gravi, compresi decessi. 

Il CHMP si è espressa sui rischi che _Xeljanz_ (tofacitinib) potrebbe causare nell'aumentare i coaguli di sangue nei polmoni e nelle vene profonde in pazienti già ad alto rischio. Di conseguenza, il comitato ha raccomandato di usare Xeljanz con cautela in tutti i pazienti ad alto rischio di coaguli di sangue. 

Le domande di autorizzazione all'immissione in commercio per _Linhaliq_ (ciprofloxacina) e _Luxceptar_ (cellule T vitali) sono state ritirate. Linhaliq era destinato al trattamento e alla prevenzione di riacutizzazioni di bronchiectasie per fibrosi non cistica in pazienti con infezione polmonare a lungo termine causata da batteri Pseudomonas aeruginosa. Luxceptar è stato progettato per il trattamento di pazienti con tumori del sangue sottoposti a un tipo di trapianto di cellule staminali del sangue.

È stata anche ritirata l'applicazione per estendere l'uso di _Opsumit_ (macitentan) per il trattamento dell'ipertensione polmonare tromboembolica cronica, una condizione che provoca pressione alta nei polmoni.
