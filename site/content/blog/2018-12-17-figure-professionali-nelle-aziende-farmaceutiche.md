---
title: Figure Professionali nelle Aziende Farmaceutiche
date: '2018-12-17T17:25:02+01:00'
---
Prima di considerare i ruoli specifici presenti in un'azienda farmaceutica, vediamo prima come è strutturata e quali sono i principali dipartimenti che si trovano tipicamente all'interno di un'azienda farmaceutica:

Produzione - E' il cuore dell'azienda farmaceutica, dove avviene la produzione del farmaco. 

Magazzino - Accorpato o meno alla produzione da un punto di vista dell'organigramma, è il luogo dove vengono stoccate le materie prime in arrivo che serviranno per la produzione del farmaco e i lotti rilasciati del farmaco stesso, destinati a raggiungere gli scaffali delle farmacie.

Validazione: valutare e documentare tutte le apparecchiature e i processi per garantire che un'azione, un processo o un sistema conducano a un risultato coerente e riproducibile. 

Assicurazione Qualità (Quality Assurance) - monitorare i processi e le procedure di produzione per assicurarsi che soddisfino gli standard predefiniti.

Controllo Qualità (Quality Control): fornire test e controlli durante tutto il processo di produzione per assicurarsi che gli standard dei prodotti siano mantenuti. 

Affari regolatori (Regulatory Affairs) - occuparsi delle domande e dei documenti che circondano le normative che devono essere fatte prima che un farmaco possa essere venduto al pubblico. 

Ricerca e sviluppo (Research and Development): di solito lavorano nei laboratori per identificare le molecole che potrebbero essere utilizzate nei farmaci o sui farmaci attuali per migliorarle. 

Altro - include aree come Supply Chain, Logistica, Marketing, Risorse umane, Finanza, ecc.



Dopo aver descritto brevemente le aree principali di un'azienda farmaceutica andiamo più nel dettaglio a scoprire quali sono le figure professionali in possesso di un background scientifico più richieste all'interno dei varie aree aziendali.

**QUALITY ASSURANCE: **

**Documentation Specialist**

E' responsabile della scrittura, distribuzione e archiviazione della documentazione di un'azienda. 

Assicura che la documentazione GMP in vigore/obsoleta sia opportunamente archiviata.

Revisione dei documenti cGMP per garantire la conformità dei processi aziendali alle normative vigenti

Alcune aziende potrebbero chiamare questo ruolo: Document Controller o Documentation Coordinator.

Per questo tipo di professione si richiede di solito una Laurea in CTF, Farmacia, Biologia, Biotecnologie o Facoltà similari.

**Quality Assurance Assistant (o Quality Assurance Specialist):** 

* Collabora all’aggiornamento delle Procedure Operative Standard di stabilimento.
* Partecipa alla gestione dei reclami, risultati analitici non conformi, deviazioni e azioni correttive e preventive, OOS e OOT.
* Formazione del personale di produzione su procedure, protocolli e documentazione di qualità
* Collabora all’aggiornamento delle specifiche di materie prime, materiale di confezionamento, intermedi di lavorazione, prodotti finiti e dei relativi metodi di analisi.
* Redige il PQR ovvero la Revisione Annuale dei farmaci prodotti.
* Gestisce le schede di addestramento del personale che lavora nello stabilimento.
* Gestisce gli Audit Interni ai vari reparti.
* aggiornamento e revisione delle specifiche di materiali di confezionamento primario (blister per capsule o compresse, flaconi...) e secondario (foglietti illustrativi, etichette…)
* E' parte attiva durante le visite ispettive degli enti regolatori.

Per questo tipo di professione si richiede di solito una Laurea in CTF, Farmacia, Biologia, Biotecnologie o Facoltà similari.

**QUALITY CONTROL:**

**Quality Control Analyst - Chimico (o Quality Control Assistant)**

l'analista del controllo qualità verifica che il farmaco soddisfi criteri predefiniti. Il completamento di questo controllo di qualità garantisce che il prodotto finale sia sicuro da distribuire per la vendita o la distribuzione.

Più nel dettaglio, le attività che svolge quotidianamente sono:

* campionamento e relative analisi di controllo su materie prime, materiali di confezionamento e prodotti finiti.
* Registra correttamente i controlli e le analisi effettuate.
* Redazione di procedure operative standard di pertinenza del laboratorio di controllo qualità.
* Taratura e calibrazione di strumentazione analitica.
* Gestione del reagentario di laboratorio.
* Gestione e archiviazione dei controcampioni.

Per questo tipo di professione si richiede di solito una Laurea in Chimica, CTF, Farmacia o Facoltà similari.

**Quality Control Analyst - Microbiologico**

Svolge un ruolo chiave nella produzione di dispositivi medici o farmaci nel monitorare i livelli di contaminazione microbica in tutte le fasi del processo di produzione per garantire che siano conformi a standard normativi.

* il monitoraggio delle materie prime, l'ambiente (ad es. saranno prelevati campioni d'aria negli ambienti di produzione), le attrezzature (ad es. Campioni di macchine e utensili saranno sottoposti a test di routine) e prodotti finali (ad es. il prodotto finale sarà specificamente testato per la contaminazione).
* Identificazione del numero e del tipo di microrganismi presenti nell'ambiente di produzione
* Assicurarsi che i prodotti finiti rimangano sterili e privi di contaminazione (nella produzione sterile) e nei limiti precedentemente concordati (per la produzione non sterile)
* Test per vedere come il prodotto potrebbe far fronte alla contaminazione durante l'uso "nel mondo reale"

Per questo tipo di professione si richiede di solito una Laurea in Biologia, Biotecnologie o Facoltà similari.

**Validation Technician**

* Gestisce e mantiene la convalida/qualifica e la riconvalida/riqualifica di ambienti di produzione, impianti, macchinari e strumentazione coordinando sia risorse interne addette alla manutenzione che fornitori esterni.
* Supervisiona la redazione e/o redige documentazione tecnica.
* Compila protocolli di convalida/qualifica e riconvalida/riqualifica.
* Analizza, registra e archivia i rapporti di taratura/calibrazione della strumentazione di controllo.
* Pianifica ed esegue test di validazione, raccoglie ed analizza i dati, redige le relazioni di convalida/riconvalida finali, archivia i protocolli.
* Definisce e monitora l’avanzamento delle attività di validazione.
* Gestisce le non conformità e le problematiche da esse discendenti.

Per questo tipo di professione si richiede di solito una Laurea in CTF, Farmacia, Ingegneria o Facoltà similari.

**PHARMACOVIGILANCE:**

Garantire la Vigilanza su tutte le tipologie di prodotto ad uso umano immesse sul mercato. Assicura:

* che tutte le informazioni relative alla sicurezza dei medicinali per uso umano siano portate rapidamente a conoscenza del personale sanitario anche tramite i contatti del servizio di informazione scientifica della propria azienda;
* la trasmissione alla struttura sanitaria di pertinenza delle segnalazioni di sospette reazioni avverse gravi o inattese avvenute sul territorio nazionale ricevute direttamente dal segnalatore e non tramite la rete nazionale di farmacovigilanza;
* la trasmissione, in maniera rapida ed esauriente, ad ogni richiesta dell’AIFA, di informazioni supplementari ai fini della valutazione dei benefici e dei rischi di un medicinale, comprese le informazioni riguardanti i volumi di vendita o di prescrizione dello stesso;

Per questo tipo di professione si richiede di solito una Laurea in CTF, Farmacia, Biologia, Biotecnologie, o  Facoltà similari.

**REGULATORY AFFAIRS**

**Regulatory Affairs Specialist**

Contribuire al raggiungimento degli obiettivi aziendali in accordo alle priorità comunicate e stabilite dal Responsabile Affari Regolatori

* Preparazione della documentazione necessaria per l’ottenimento, il mantenimento e il rinnovo delle autorizzazioni all’immissione in commercio di medicinali rilasciate in Italia con procedura nazionale ed europea.
* Supporto nell’aggiornamento e revisione degli stampati (fogli illustrativi, etichette…) e degli artworks (materiale di confezionamento), in collaborazione con i dipartimenti tecnici coinvolti.
* Gestione dell’archivio informatico e cartaceo dell’ufficio regolatorio

Per questo tipo di professione si richiede di solito una Laurea in CTF, Farmacia, Giurisprudenza (meno frequentemente) Biologia, Biotecnologie, o  Facoltà similari.

**RICERCA CLINICA**

**Clinical Research Associate**

Il CRA è una figura che si colloca nella fase di sperimentazione dei farmaci. L’azienda farmaceutica, definita lo “sponsor”, affida lo svolgimento e il monitoraggio di uno studio clinico associato a suo farmaco a CRO (Clinica Research Organization), società indipendenti che gestiscono gli studi clinici per conto dello sponsor. Il CRA segue la sperimentazione per conto dell’azienda, visitando i centri ospedalieri coinvolti nella sperimentazione e collaborando con i medici impegnati nello studio. Un CRA deve garantire che lo studio sia effettuato in base al protocollo clinico, controllare le attività cliniche del sito della ditta, fare visite on-site, rivedere i CRF (Case Report Form) e interfacciarsi con gli investigator (i medici). E' una figura molto importante nella conduzione di uno studio clinico in quanto "garanti" della validità dei dati ottenuti attraverso gli studi clinici stessi.

Per questo tipo di professione si richiede di solito una Laurea in Biologia, Biotecnologie, CTF, Farmacia o  Facoltà similari.

**RESEARCH & DEVELOPMENT (R&D)**

**R&D Specialist **

Si occupa della ricerca di materie prime per la ricerca e sviluppo di nuovi prodotti.

* Gestisce progetti di sviluppo di nuovi prodotti e processi che richiedano competenze specifiche in ambito della chimica di base e dei materiali, creando e gestendo un network di relazioni con partner idonei allo sviluppo dei progetti stessi (fornitori, Università, altri enti esterni).

Per questo tipo di professione si richiede di solito una Laurea in Chimica Industriale, Chimica dei materiali o Facoltà similari.

https://www.getreskilled.com/what-type-of-job-would-i-be-suitable-for/
