---
title: FDA approva la prima terapia per la cheratite neutrofica
date: '2018-08-23T21:32:40+02:00'
description: >-
  La Food and Drug Administration Americana ha approvato il primo farmaco sotto
  forma di collirio disponibile negli Stati Uniti, Oxervate (cenegermin), per il
  trattamento della cheratite neurotrofica, una malattia rara e progressiva che
  può portare alla perdita della vista.
socialDesc: >-
  La Food and Drug Administration Americana ha approvato ieri in data 22 Agosto
  2018, il primo farmaco sotto forma di collirio disponibile negli Stati Uniti,
  Oxervate (cenegermin), per il trattamento della cheratite neurotrofica, una
  malattia rara e progressiva che può portare alla perdita della vista. La
  sicurezza e l'efficacia di Oxervate è stata testata su 151 pazienti affetti da
  cheratite neurotrofica in due studi multicentrici randomizzati in doppio cieco
  della durata di otto settimane. In entrambi gli studi, la completa guarigione
  corneale è stata dimostrata nel 70% dei pazienti trattati con Oxervate
  rispetto al 28% dei pazienti non trattati con il collirio. La FDA ha concesso
  l'approvazione di Oxervate a Dompé che la produrrà nel suo sito aquilano.
  Cenegermin è il frutto di decenni di ricerca made in Italy, a partire dagli
  studi del Premio Nobel Rita Levi Montalcini che scoprì il nerve growth factor
  (NGF), continuati con la collaborazione tra la Dompè e centri di ricerca
  internazionali che hanno contribuito allo sviluppo del farmaco nelle sue varie
  fasi.


  Per approfondimenti clicca il link in basso e visita il mio nuovo sito...
image: /img/img_3156-4.jpg
---
La Food and Drug Administration Americana ha approvato ieri in data 22 Agosto 2018, il primo farmaco sotto forma di collirio disponibile negli Stati Uniti, [Oxervate](https://www.fda.gov/NewsEvents/Newsroom/PressAnnouncements/ucm618047.htm) (cenegermin), per il trattamento della cheratite neurotrofica, una malattia rara e progressiva che può portare alla perdita della vista.

La cheratite neurotrofica è una malattia degenerativa risultante da una perdita della sensazione corneale. La perdita della sensazione corneale altera la salute della cornea causando danni progressivi allo strato superiore della cornea, tra cui assottigliamento della cornea, ulcerazione e perforazione nei casi più gravi. La prevalenza della cheratite neurotrofica è stata stimata in meno di cinque su 10.000 individui.

La sicurezza e l'efficacia di Oxervate è stata testata su 151 pazienti affetti da cheratite neurotrofica in due studi multicentrici controllati randomizzati in doppio cieco della durata di otto settimane. In entrambi gli studi, la completa guarigione corneale è stata dimostrata nel 70% dei pazienti trattati con Oxervate rispetto al 28% dei pazienti non trattati con il collirio. Le reazioni avverse più comuni nei pazienti che assumono Oxervate sono dolore oculare, iperemia oculare (vasi sanguigni ingrossati nel bianco degli occhi), infiammazione degli occhi e aumento della lacrimazione.

A Oxervate è stata assegnata la designazione Priority Review data dalla FDA a quei farmaci che possono offrire miglioramenti significativi nella sicurezza e nell'efficacia del trattamento di condizioni gravi rispetto alle richieste standard, e di farmaco orfano.

La FDA ha concesso l'approvazione di Oxervate a Dompé farmaceutici. Cenegermin è il frutto di decenni di ricerca made in Italy, a partire dagli studi del Premio Nobel Rita Levi Montalcini che scoprì il nerve growth factor (NGF), continuati con la collaborazione tra la Dompè e centri di ricerca internazionali che hanno contribuito allo sviluppo del farmaco nelle sue varie fasi.

![](/img/016191843.jpg)
