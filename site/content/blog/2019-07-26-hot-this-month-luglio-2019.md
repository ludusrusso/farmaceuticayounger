---
title: HOT THIS MONTH - Luglio 2019
tags:
  - farmanews
date: '2019-07-29T04:27:00+02:00'
image: /img/175ea261-f6fb-4c5c-b1f4-d4d185135c7b.png
---
![](/img/175ea261-f6fb-4c5c-b1f4-d4d185135c7b.png)

Il comitato per i medicinali per uso umano dell'EMA (CHMP) ha raccomandato l'approvazione di cinque medicinali, di cui due medicinali orfani e uno generico, nella riunione di fine luglio 2019. Il CHMP ha anche raccomandato l’estensione di indicazione terapeutica di 8 medicinali.

Il comitato ha raccomandato il rilascio di un'autorizzazione all'immissione in commercio condizionale per [**Vitrakvi**](https://www.farmaceuticayounger.science/blog/2019/01/lfda-statunitense-chiude-il-2018-con-59-nuove-approvazioni/) (larotrectinib), il primo trattamento approvato nell'Unione europea per tumori solidi con una fusione genica neurotrofica del recettore tirosin-chinasi (NTRK). Le fusioni del gene NTRK si verificano in un numero di tumori rari. 

Il CHMP ha espresso parere positivo su [**Epidyolex**](https://www.farmaceuticayounger.science/blog/2019/01/lfda-statunitense-chiude-il-2018-con-59-nuove-approvazioni/) (cannabidiolo) per il trattamento delle convulsioni associate alla sindrome di Lennox-Gastaut o alla sindrome di Dravet, due forme di epilessia. Epidyolex contiene un principio attivo derivato dalla cannabis ed è il primo a ricevere un parere positivo nella procedura centralizzata dell'UE.

**Inbrija** (levodopa) ha ricevuto un'opinione positiva per il trattamento dei sintomi di periodi "off" nella malattia di Parkinson.

Il comitato ha adottato un parere positivo su **Trogarzo** (ibalizumab), per il trattamento dell'infezione da HIV.

Il CHMP ha raccomandato l'approvazione del medicinale generico **Deferasirox Mylan** (deferasirox), per il trattamento del sovraccarico cronico di ferro dovuto a trasfusioni di sangue in pazienti con beta talassemia major, sindromi da talassemia non trasfusione-dipendenti e altre anemie.

Il Comitato ha raccomandato 8 estensioni di indicazione per _Empliciti_, _Keytruda_, _Lonsurf_, _Lucentis_, _Soliris_, _Stelara_, _Tecentriq_ e _Zerbaxa_.

I titolari di _Revolade_ (eltrombopag), _Translarna_ (ataluren) e _Evenity_ (romosozumab) hanno richiesto il riesame dei pareri negativi espressi dal comitato per questi medicinali nella riunione di giugno 2019. Il CHMP riesaminerà i pareri e formulerà raccomandazioni finali.

Il CHMP ha espresso una raccomandazione sull’uso del medicinale _Gilenya_ (fingolimod) per la sclerosi multipla. Gilenya non deve essere usato in donne in gravidanza e in donne in grado di avere bambini che non usano misure contraccettive efficaci. Se una donna rimane incinta durante l'uso di Gilenya, il medicinale deve essere interrotto e la gravidanza dovrà essere attentamente monitorata. Questo perché il principio attivo di Gilenya, il fingolimod, può danneggiare il nascituro e causare difetti alla nascita.
