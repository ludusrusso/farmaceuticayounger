---
title: Capitolo 5 GMP
tags:
  - articoli
date: '2019-05-17T11:18:19+02:00'
---
Capitolo 5 - Produzione 

Principi 

Le operazioni di produzione devono seguire procedure definite chiaramente e conformarsi ai principi delle Norme per la Buona Fabbricazione al fine di ottenere prodotti della qualità richiesta e conformi alle autorizzazioni alla fabbricazione ed all'immissione in commercio.

Aspetti generali 

5.1 Alla produzione dovranno provvedere e sopraintendere persone competenti. 

5.2 Ogni operazione di gestione dei materiali e dei prodotti quale il ricevimento e la quarantena, il campionamento, lo stoccaggio, l'etichettatura, la distribuzione, la lavorazione, il confezionamento e la distribuzione finale dovrà essere compiuta seguendo procedure od istruzioni scritte ed all'occorrenza essere documentata. 

5.3 Tutte le materie prime in entrata dovranno essere controllate per garantire che la fornitura corrisponda all'ordine. All'occorrenza i recipienti dovranno essere puliti e muniti di un'etichetta recante i dati prescritti.

5.4 I danni subiti dai recipienti e qualunque altro eventuale problema che possa influire negativamente sulla qualità di un materiale dovranno essere esaminati, documentati e riferiti al reparto Controllo Qualità.

5.5 Le materie prime ed i prodotti finiti dovranno essere posti in quarantena, fisicamente o amministrativamente, immediatamente dopo essere stati ricevuti o lavorati fino alla loro approvazione per l'impiego o la distribuzione. 

5.6 Prodotti semilavorati e sfusi acquistati in quanto tali dovranno essere gestiti al loro ricevimento come se si trattasse di materie prime. 

5.7 Tutti i materiali ed i prodotti dovranno essere immagazzinati nelle condizioni più opportune stabilite dal fabbricante ed in modo ordinato al fine di consentire la separazione per lotti e la rotazione delle scorte.  

5.8 A seconda delle necessità si dovranno eseguire la verifica delle rese e la riconciliazione dei quantitativi in questione al fine di garantire che le discrepanze non superino i limiti accettabili 

5.9 Nello stesso locale non si dovranno eseguire simultaneamente o consecutivamente operazioni su prodotti diversi a meno che non vi sia alcun rischio di frammischiamento o di contaminazione crociata.

5.10 Prodotti e materiali dovranno essere protetti dai vari tipi di contaminazione, compresa quella microbica, in ogni fase del processo di produzione. 

5.11 Quando si utilizzano sostanze e prodotti allo stato secco si dovranno prendere speciali precauzioni per prevenire la produzione e la propagazione di polveri. Ciò riguarda in particolare la manipolazione di sostanze estremamente attive o sensibilizzanti. 

5.12 Durante la produzione tutti i materiali, i recipienti per le sostanze allo stato sfuso, le principali apparecchiature e I'occorrenza i locali impiegati dovranno essere contrassegnati con etichette od altrimenti identificati indicando il prodotto o materiale in lavorazione, il dosaggio (se del caso) e il numero di lotto. A seconda dei casi l'indicazione in questione dovrà anche menzionare la fase di lavorazione 

5.13 Le etichette applicate ai recipienti, alle apparecchiature o ai locali dovranno essere chiare, univoche e conformi al formato approvato dall'azienda. Oltre alle scritte, sulle etichette è spesso utile impiegare anche i colori per indicare un determinato stato (ad es.: in quarantena, accettato, respinto, pulito,...) 

5.14 Si dovranno eseguire verifiche per garantire che le tubazioni e le altre parti di attrezzature utilizzate per trasportare i prodotti da una zona all'altra siano collegate in modo corretto 

5.15 Nei limiti del possibile dovrà essere evitata qualunque deviazione dalle istruzioni o dalle procedure. Qualora avvenga una tale deviazione, essa dovrà essere approvata per iscritto da una persona competente, se opportuno chiamando in causa il reparto addetto al Controllo Qualità 

5.16 L'accesso ai locali adibiti alla produzione dovrà essere consentito soltanto alle persone autorizzate

5.17 Di norma si dovrà evitare di fabbricare prodotti non medicinali aree destinate alla produzione di medicinali e con le apparecchiature adibite a tale produzione 

Prevenzione della contaminazione crociata in produzione

5.18 Si dovrà evitare che una materia prima o un prodotto siano contaminati da un'altra materia prima o prodotto. Questo rischio di contaminazione crociata accidentale deriva dal rilascio non controllato di polveri, gas, vapori, aerosol od organismi provenienti da sostanze e prodotti del processo di produzione, da residui presenti nelle attrezzature e dagli indumenti degli operatori. L'entità del rischio varia a seconda dei tipi di contaminante e di prodotto in questione; tra i contaminanti più pericolosi vi sono sostanze dotate di elevato potere sensibilizzante, preparati biologici quali quelli contenenti organismi vivi, alcuni ormoni, sostanze citotossiche ed altre sostanze fortemente attive. I prodotti per i quali è probabile che la R contaminazione produca le conseguenze più gravi sono quelli iniettabili e quelli iniettabili a forti dosi e/o per lunghi periodi. 

5.19 La contaminazione crociata dovrà essere evitata ricorrendo a idonee misure di carattere tecnico od organizzativo quali ad esempio: 

a) fabbricare i prodotti a rischio in aree separate (obbligatorio nel caso di prodotti quali penicillina, vaccini vivi, preparati contenenti batteri vivi ed alcuni altri preparati biologici) oppure operare una produzione a campagne (separazione nel tempo) intervallate da un'adeguata pulizia delle apparecchiature; 

b) installare un adeguato sistema di compartimenti dei locali a tenuta d'aria e di estrazione dell'aria 

c) minimizzare il rischio di contaminazione provocato dal ricircolo o dal riutilizzo di aria non trattata o trattata non a sufficienza; 

d) mantenere gli indumenti protettivi all'interno delle aree nelle quali vengono lavorati i prodotti che presentano particolari rischi di contaminazione crociata; 

e) utilizzare procedure di pulizia e di decontaminazione di provata efficacia, visto che una pulizia insufficiente delle attrezzature costituisce una comune fonte di contaminazione crociata; 

f) ricorrere a sistemi chiusi di produzione; 

g) effettuare prove per individuare la presenza di residui ed apporre sulle attrezzature etichette che ne indichino lo stato di pulizia. 

5.20 Le misure volte ad impedire la contaminazione crociata e la loro efficacia dovranno essere verificate periodicamente conformemente a procedure stabilite. 

Convalida 

5.21 Gli studi di convalida dovranno consolidare le Norme di Buona Fabbricazione e svolgersi conformemente a procedure ben definite; i risultati e le conclusioni di tali studi andranno O documentati.

5.22 Al momento di adottare una nuova formula di fabbricazione o un nuovo metodo di preparazione se ne dovrà dimostrarne l'idoneità per una lavorazione ripetitiva: si dovrà cioè dimostrare che il processo in questione, per il quale si impiegano i materiali e le attrezzature specificati, è in grado di fornire costantemente il prodotto con la qualità richiesta. 

5.23 Dovranno essere convalidate le modifiche significative del processo di fabbricazione, inclusi eventuali cambiamenti dell'attrezzatura o dei materiali, che siano potenzialmente in grado d'influenzare la qualità del prodotto e/o la riproducibilità del processo. 

5.24 Processi e procedure dovranno essere sottoposti ad una rivalutazione critica periodica per garantire che consentano sempre di conseguire i risultati desiderati.

Materie prime 

5.25 L'approvigionamento delle materie prime costituisce una importante operazione e dovrà essere affidata a persone che abbiano una conoscenza specifica ed approfondita dei fornitori. 

5.26. Le materie prime dovranno essere acquistate unicamente da fornitori approvati citati nella specifica del prodotto in questione e, se possibile, direttamente dal fabbricante. E' pratica raccomandata discutere con i fornitori le specifiche redatte dal fabbricante per le materie prime. E' parimenti utile discutere con il fabbricante e il fornitore dei materiali in questione tutti gli aspetti della produzione e del controllo dei materiali stessi, manipolazione, etichettatura e prescrizioni in materia di confezionamento compresi i reclami e le procedure per materiali respinti. 

5.27 Per ogni consegna dovranno essere verificati l'integrità dell'imballaggio e dei sigilli e la corrispondenza fra la nota di consegna e le etichette apposte dal fornitore. 

5.28 Qualora una fornitura di materiale sia composta da lotti diversi, ogni lotto andrà considerato a se stante ai fini del campionamento, delle analisi e dell'accettazione. 

5.29 Nelle aree di stoccaggio le materie prime dovranno essere etichettate in modo adeguato ( capitolo 5, voce 13). Le etichette dovranno recare per lo meno le seguenti indicazioni: -denominazione del prodotto e all'occorrenza codice specifico dell'azienda; -numero assegnato al lotto all'atto del ricevimento; -se del caso, la condizione del contenuto (ad es.: in quarantena, in esame, accettato, respinto); -ove opportuno, una data di scadenza o di rianalisi. Qualora si faccia uso di sistemi di stoccaggio completamente computerizzati tutte le informazioni di cui sopra non dovranno essere necessariamente riportate in forma leggibile sull'etichetta. 

5.30 Dovranno essere previste procedure o misure adeguate per garantire l'identificazione del contenuto di ogni recipiente di materie prime. I contenitori per materiali sfusi da cui siano stati prelevati campioni dovranno essere contrassegnati (cap 6.13). 

5.31 Dovranno essere impiegate soltanto materie prime approvate dal reparto Controllo Qualità che non abbiano superato il periodo di validità. 

5.32 Le materie prime dovranno essere consegnate per l'uso soltanto da persone designate conformemente ad una procedura scritta in modo da garantire che si tratti esattamente del materiale previsto e che questo sia posto in recipienti puliti e correttamente etichettati dopo esser stato accuratamente pesato o misurato. 

5.33 Ogni materiale da consegnare per l'uso e il suo peso o volume, dovranno essere verificati indipendentemente e tale. verifica dovrà essere documentata. 

5.34 I materiali destinati a un dato lotto dovranno essere mantenuti riuniti ed etichettati in modo ben visibile uno per uno. 

Processo di produzione: semilavorati e sfusi 

5.35 Prima di avviare qualunque operazione di produzione si dovrà provvedere a garantire che l'area di lavoro e le attrezzature risultino pulite e sgombre da materie prime, prodotti, residui di prodotti o documenti non necessari per l'operazione che si intende avviare. 

5.36 I prodotti intermedi e sfusi dovranno essere conservati in condizioni appropriate. 

5.37 Le fasi di processo d'importanza critica dovranno essere convalidati (la voce "Convalida" del presente capitolo). 

5.38 Tutti i controlli di processo e quelli ambientali ritenuti necessari dovranno essere effettuati e documentati. 

5.39 Ogni deviazione significativa dalla resa prevista dovrà essere documentata ed investigata. 

Materiali di confezionamento 

5.40 Alle operazioni di acquisto, gestione e controllo dei materiali di confezionamento, tanto stampati quanto destinati alla confezione primaria, verrà dedicata la stessa attenzione che alle materie prime. 

5.41 Una cura particolare sarà riservata ai materiali stampati, che dovranno essere immagazzinati in adeguate condizioni di sicurezza che escludano l'accesso di persone non autorizzate. Le etichette tagliate ed altri materiali stampati sciolti dovranno essere stoccati e trasportati all'interno di recipienti chiusi e separati per evitare i frammischiamenti. I materiali di confezionamento dovranno essere consegnati ai reparti di produzione soltanto da personale autorizzato e seguendo una procedura approvata e documentata. 

5.42 Ogni fornitura o lotto di materiale di confezionamento (primario o stampato) dovrà ricevere un numero specifico di riferimento od un marchio di identificazione. 

5.43 Il materiale per il confezionamento primario o stampato che risulti scaduto od obsoleto dovrà essere distrutto e l'operazione dovrà essere documentata. 

Confezionamento 

5.44 Nel programmare il confezionamento occorrerà prestare particolare attenzione a minimizzare i rischi di contaminazione crociata, i frammischia menti o le sostituzioni. Prodotti diversi non dovranno essere confezionati nelle immediate vicinanze l'uno dell'altro a meno che non risultino fisicamente separati.

5.45 Prima di avviare le operazioni di confezionamento si dovrà provvedere a garantire che l'area di lavoro, le linee di confezionamento, le macchine stampanti e le altre attrezzature siano pulite e sgombre da qualsiasi prodotto, materiale o documento precedentemente impiegato che non si'a necessario per l'operazione da effettuare. La verifica della disponibilità della linea dovrà svolgersi in base ad un adeguato elenco dei punti da controllare (check-list). 

5.46 Il nome ed il numero di lotto del prodotto in lavorazione dovranno figurare su ogni linea o area di confezionamento. 

5.47 Tutti i prodotti ed i materiali di confezionamento da utilizzare dovranno essere controllati all'atto della consegna al reparto confezionamento per verificarne la quantità, l'identità e la conformità alle istruzioni per il confezionamento. 

5.48 I recipienti da riempire dovranno essere puliti prima del riempimento. Si dovrà prestare attenzione per evitare la presenza e per rimuovere eventuali contaminanti quali frammenti di vetro e particelle metalliche. 5.49 Di norma le operazioni di riempimento e chiusura ermetica dovranno essere seguite quanto più rapidamente possibile dall'etichettatura. Qualora ciò non avvenga si dovrà ricorrere a procedure adeguate per garantire che non possano aver luogo frammischiamenti od errori d'etichettatura. 

5.50 Eventuali operazioni di stampa (relative ad es. a numeri di codice e a date di scadenza) da eseguirsi separatamente o durante l'operazione di confezionamento, dovranno essere controllate per la loro correttezza e tale verifica dovrà essere documentata. Si dovrà prestare attenzione alle scritte apposte a mano, che dovranno essere ricontrollate ad intervalli regolari. 

5.51 Si dovrà prestare particolare attenzione qualora si faccia ricorso ad etichette già pre-tagliate o si esegua una sovrastampa al di fuori della linea di lavorazione. I rotoli di etichetta sono di norma da preferire alle etichette già pre-tagliate poiché aiutano ad evitare frammischia menti. 

5.52 Dovranno essere eseguiti controlli per garantire che eventuali lettori elettronici di codici, contatori di etichette o dispositivi analoghi funzionino correttamente. 

5.53 Le informazioni stampate o impresse a secco sui materiali di confezionamento dovranno essere ben spaziate e resistenti alla scoloritura od alla cancellazione. 

5.54 I controlli eseguiti sulla linea durante il confezionamento dovranno comprendere almeno quanto segue: 

a) aspetto generale delle confezioni; 

b) completezza delle confezioni; 

c) correttezza dei prodotti e dei materiali di confezionamento impiegati; 

d) correttezza di eventuali scritte sovrastampate;

e) corretto funzionamento dei dispositivi di controllo installati sulla linea di confezionamento. 

I campioni prelevati dalla linea di confezionamento non dovranno venirvi re-immessi. 

5.55 I prodotti che subiscano un evento insolito andranno re-immessi in lavorazione soltanto previa ispezione, indagine ed approvazione speciali da parte di personale autorizzato. Questa operazione dovrà essere documentata in modo particolareggiato. 

5.56 Ogni discrepanza significativa od insolita osservata nel corso della conciliazione tra il quantitativo di prodotto sfuso e di materiali stampati di confezionamento ed il numero di unità prodotte dovrà essere indagata e giustificata in modo soddisfacente prima di approvare il prodotto. 

5.57 Al termine di un'operazione di confezionamento, qualunque materiale di confezionamento non utilizzato e recante il numero di codice del lotto di produzione dovrà essere distrutto, e tale operazione dovrà essere documentata. La restituzione al magazzino di materiale stampato privo di codici dovrà essere effettuata seguendo una procedura documentata. 

Prodotti finiti 

5.58 I prodotti finiti dovranno essere tenuti in quarantena sino a quando siano definitivamente approvati secondo le condizioni stabilite dal fabbricante. 

5.59 La valutazione dei prodotti finiti e la documentazione necessaria prima di approvare un prodotto sono descritte nel capitolo 6 (Controllo Qualità). 

5.60 Dopo l'approvazione i prodotti finiti dovranno essere immagazzinati, come scorte utilizzabili, nelle condizioni stabilite dal fabbricante. 

Materiali respinti, recuperati e resi 

5.61 I materiali ed i prodotti respinti dovranno venir chiaramente contrassegnati come tali e stoccati separatamente in zone ad accesso riservato. Essi dovranno essere rinviati ai fornitori o all'occorrenza essere rilavorati o distrutti. Qualunque sia la destinazione prescelta essa dovrà essere approvata e documentata da personale autorizzato. 

5.62 La rilavorazione dei prodotti respinti dovrà costituire un caso eccezionale. Essa è ammissibile soltanto qualora la qualità del prodotto finale non ne risulti influenzata, le specifiche siano soddisfatte e l'operazione abbia luogo conformemente a una procedura ben definita ed autorizzata previa valutazione dei rischi che comporta. Le operazioni di rilavorazione dovranno essere documentate. 

5.63 Il recupero totale o parziale di precedenti lotti di produzione, aventi livello qualitativo conforme a quello prescritto, in un lotto dello stesso prodotto in una determinata fase della fabbricazione può aver luogo soltanto previa autorizzazione. Quest'operazione di recupero dovrà svolgersi conformemente ad una procedura definita e previa valutazione dei rischi che comporta, inclusi eventuali effetti sul periodo di scadenza. L'operazione di recupero dovrà essere opportunamente documentata. 

5.64 Il dipartimento Controllo Qualità dovrà valutare la necessità di svolgere controlli aggiuntivi su un dato prodotto finito che sia stato rilavorato o in cui sia stato incorporato un prodotto di recupero. 

5.65 I prodotti resi dal mercato e che siano usciti dal controllo del fabbricante dovranno essere distrutti a meno che la loro qualità non risulti senza alcun dubbio soddisfacente; se ne potrà prendere in considerazione la rivendita, la ri-etichettatura o il re-impiego come prodotto sfuso in un nuovo lotto di produzione soltanto dopo che tali operazioni siano state valutate criticamente dal reparto Controllo Qualità conformemente ad una procedura scritta. 

Nel compiere tale valutazione si dovrà tener conto della natura del prodotto, di eventuali condizioni speciali di stoccaggio richieste, delle condizioni in cui si trova e della sua storia nonché del tempo trascorso dal momento della sua distribuzione. Nel caso insorga un qualunque dubbio circa la qualità del prodotto in questione esso dovrà essere considerato non idoneo per la ridistribuzione od il reimpiego, anche se potrà essere possibile un ritrattamento chimico di base volto a recuperarne i principi attivi. Tutte le operazioni eseguite dovranno essere adeguatamente documentate.
