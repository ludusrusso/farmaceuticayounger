---
title: La top 20 dei CEO più pagati del 2018
tags:
  - articoli
date: '2019-06-12T09:41:29+02:00'
---
Da 16 a quasi 60 milioni di dollari all’anno. È questo il range entro il quale sono compresi gli stipendi dei 20 CEO più pagati del mondo biopharma.  Come ogni anno, a redigere questa classifica è il sito statunitense specilizzato Fierce Pharma.

Le grandi sorprese sono due: nelle top 20 non c’è nessuna donna e rimangono fuori molti CEO delle big pharma. Emma Walmsley di GlaxoSmithKline, con i suoi 7,75 milioni di dollari, è lontana dal raggiungere il compenso dei suoi colleghi. Anche se GSK avesse raddoppiato il suo stipendio l'anno scorso, non si sarebbe guadagnata neanche l'ultima posizione. Stessa situazione per alcuni dei suoi colleghi di Big Pharma. Vas Narasimhan di Novartis ha guadagnato nel 2018 9,9 milioni di dollari l’anno, non abbastanza per entrare nelle prime 20 posizioni. Narasimhan è relativamente nuovo in questo ruolo, ma Severin Schwan di Roche, che ha guidato l’azienda in una crescita costante, ha incassato lo scorso anno " solo" 11,76 milioni di franchi. Olivier Brandicourt di Sanofi ha tagliato il suo stipendio, riducendolo a 8,2 milioni di dollari, perchè è stato un anno difficile per l’azienda francese. 

Tutti esclusi dalla top 20, scorrendo la quale si scopre che ad avere i compensi più elevati sono i CEO delle biotech relativamente piccole.

Sono molti, infatti, i CEO di queste aziende presenti nella lista: Stéphane Bancel di Moderna, John Oyler di BeiGene, Clay Siegall, di Seattle Genetics e Nick Leshly di bluebird bio.

Ian Read di Pfizer, Alex Gorsky di Johnson & Johnson e Ken Frazier di MSD quest’anno non sono entrati nelle prime cinque posizioni di classifica anche se i loro stipendi sono stati superiori ai 19,5 milioni di dollari. Il CEO di Teva, Kåre Schultz, ha conquistato il 2° posto nel ranking degli stipendi d’oro del 2018 con 33 milioni di dollari.

Il CEO di Moderna, Bancel, si è invece classificato primo e ha superato tutti gli altri CEO di biopharma con la stupefacente cifra di 58,6 milioni di dollari.

Ecco la top 20 dei CEO delle biopharma più pagati del 2018

1. Stephane Bancel, Moderna Therapeutics

2. Kare Schultz, Teva

3. John Oyler, BeiGene

4. Len Schleifer, Regeneron

5. John Milligan, Gilead Sciences

6. Nick Leschly, Bluebird Bio

7. Richard Gonzalez, AbbVie

8. Kenneth Frazier, Merck & Co.

9. Alex Gorsky, Johnson & Johnson

10. Paul Campanelli, Endo

11. Ian Read, Pfizer

12. Giovanni Caforio, Bristol-Myers Squibb

13. Jeffrey Leiden, Vertex Pharmaceuticals

14. Robert Bradway, Amgen

15. Clay Siegall, Seattle Genetics

16. David Ricks, Eli Lilly

17. Richard Pops, Alkermes

18. Ludwig Hantson, Alexion Pharmaceuticals

19. Mark Alles, Celgene

20. Michel Vounatsos, Biogen
