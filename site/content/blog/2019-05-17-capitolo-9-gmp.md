---
title: Capitolo 9 GMP
tags:
  - articoli
date: '2019-05-17T14:55:29+02:00'
---
Capitolo 9 -Autoispezione 

Principi 

Dovranno essere eseguite delle autoispezioni per verificare l'applicazione ed il rispetto dei principi delle Norme di Buona Fabbricazione oltre che per proporre le necessarie misure correttive. 

9.1 Gli aspetti relativi al personale, ai locali, alle attrezzature, alla documentazione, alla produzione, al Controllo Qualità, alla distribuzione dei medicinali, alle disposizioni per la gestione dei reclami e dell'autoispezione, dovranno essere esaminati ad intervalli regolari in base ad un programma prestabilito allo scopo di verificarne la conformità ai principi della Garanzia di Qualità. 

9.2 Le autoispezioni dovranno essere compiute in modo indipendente e particolareggiato dal personale competente dell'azienda appositamente designato. Potranno risultare parimenti utili verifiche ispettive indipendenti compiute da esperti esterni. 

9.3 Dovrà essere redatto un verbale di tutte le autoispezioni. Nei rapporti dovranno figurare tutte le osservazioni fatte nel corso dell'ispezione e all'occorrenza le proposte di misure correttive. Dovrà essere parimenti documentata la descrizione degli interventi successivamente effettuati.
