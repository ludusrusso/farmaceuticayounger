---
title: HOT THIS MONTH - Maggio 2019
tags:
  - hotthismonth
date: '2019-05-31T14:54:47+02:00'
description: >
  Il comitato per i medicinali per l'uomo di EMA (CHMP) ha raccomandato
  l'approvazione di quattro medicinali nella riunione del Maggio 2019.


  Il comitato ha concesso l'autorizzazione all'immissione in commercio di 4
  farmaci tra cui un farmaco orfano due generici.
socialDesc: >
  Il comitato per i medicinali per l'uomo di EMA (CHMP) ha raccomandato
  l'approvazione di quattro medicinali nella riunione del Maggio 2019.


  Il comitato ha concesso l'autorizzazione all'immissione in commercio di 4
  farmaci tra cui un farmaco orfano due generici.
image: /img/ccd031a2-5c6d-4bcc-bf8e-c541a4e0befe.png
---
![](/img/ccd031a2-5c6d-4bcc-bf8e-c541a4e0befe.png)

Il comitato per i medicinali per uso umano di EMA (CHMP) ha raccomandato l'approvazione di quattro medicinali nella riunione del [Maggio 2019](https://www.ema.europa.eu/en/news/meeting-highlights-committee-medicinal-products-human-use-chmp-27-29-may-2019), tra cui un farmaco orfano e due farmaci generici.

Il farmaco orfano autorizzato dal comitato è **Cufence** (triidrato di diidrocloruro), per il trattamento della malattia di Wilson, una malattia ereditaria rara che provoca l'accumulo di rame nel fegato, nel cervello e in altri organi vitali. 

Il CHMP ha rilasciato un parere positivo per **LysaKare**(arginina/lisina) per la protezione dei reni contro le radiazioni durante la terapia radioattiva con lutezio (177Lu) oxodotreotide.

I due medicinali generici destinati al trattamento e alla prevenzione delle infezioni fungine che hanno ricevuto un parere positivo dal comitato sono **Posaconazolo Accord** (posaconazolo) e**Posaconazole AHCL**(posaconazolo).

Il CHMP ha adottato un parere negativo per _Xyndari_ (glutammina), un farmaco orfano per il trattamento dell'anemia falciforme, una forma ereditaria di anemia. 

Ribadito inoltre parere negativo anche per _Doxolipad_ (doxorubicina) dopo un primo esame negativo della commissione adottato nella riunione del gennaio 2019. Dopo aver esaminato i motivi di questa richiesta, il CHMP ha riesaminato il parere iniziale e confermato la sua precedente raccomandazione di rifiutare il rilascio dell'autorizzazione all'immissione in commercio per questo medicinale, che era destinato al trattamento del cancro della mammella e dell'ovaio.

Il CHMP ha avviato una revisione dell'efficacia dei medicinali contenenti una combinazione di _metocarbamolo_ e _paracetamolo_ per il trattamento degli spasmi muscolari dolorosi. La revisione è stata effettuata su richiesta dell'agenzia tedesca per i medicinali, BfArM.

Le domande di autorizzazione iniziale all'immissione in commercio per _Ambrisentan Zentiva_ (ambrisentan), per il trattamento dell'ipertensione arteriosa polmonare e _Radicava_ (edaravone), per il trattamento della sclerosi laterale amiotrofica, una rara malattia del sistema nervoso, dove le cellule nervose del cervello e del midollo spinale che controllano il movimento volontario si deteriorano gradualmente, causando la perdita della funzione muscolare e la paralisi, sono state ritirate.
