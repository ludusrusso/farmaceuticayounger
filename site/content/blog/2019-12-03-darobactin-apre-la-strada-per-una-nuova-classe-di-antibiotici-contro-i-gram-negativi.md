---
title: >-
  Darobactin apre la strada per una nuova classe di antibiotici contro i
  gram-negativi
tags:
  - articoli
date: '2019-12-03T17:12:20+01:00'
description: >-
  E' recente la scoperta di un nuovo antibiotico, la darobactina, che dotato di
  un meccanismo d'azione particolare, si è dimostrato attivo nei confronti dei
  più pericolosi batteri Gram-negativi. La darobactina viene prodotta da batteri
  del genere Photorhabdus che vivono nell'intestino di piccoli vermi parassiti
  noti come nematodi. La ricerca ad opera di un gruppo di ricercatori
  statunitensi è stata pubblicata su Nature.
socialDesc: >-
  E' recente la scoperta di un nuovo antibiotico, la darobactina, che dotato di
  un meccanismo d'azione particolare, si è dimostrato attivo nei confronti dei
  più pericolosi batteri Gram-negativi. La darobactina viene prodotta da batteri
  del genere Photorhabdus che vivono nell'intestino di piccoli vermi parassiti
  noti come nematodi. La ricerca ad opera di un gruppo di ricercatori
  statunitensi è stata pubblicata su Nature.
image: /img/download-1-.jpg
---
![](/img/download-1-.jpg)

E' recente la scoperta di un nuovo antibiotico, la **darobactina**, che dotato di un meccanismo d'azione particolare, si è dimostrato attivo nei confronti dei più pericolosi batteri Gram-negativi. La darobactina viene prodotta da batteri del genere _Photorhabdus_ che vivono nell'intestino di piccoli vermi parassiti noti come nematodi. La ricerca ad opera di un gruppo di ricercatori statunitensi è stata pubblicata su [Nature](https://www.nature.com/articles/s41586-019-1791-1).

L'Organizzazione Mondiale della Sanità (OMS) ha recentemente lanciato l'allarme sulla necessità di nuovi antibiotici che agiscono contro un folto gruppo di agenti patogeni chiamati batteri Gram-negativi. L'ultima classe di antibiotici che agiscono contro i batteri Gram-negativi è stata sviluppata negli anni '60 con il flurochinolone, in quanto questi batteri stanno diventando sempre più resistenti agli antibiotici esistenti. I batteri Gram-negativi, un gruppo di agenti patogeni che includono Escherichia coli, Pseudomonas aeruginosa e Klebsiella pneumoniae, sono particolarmente difficili da eradicare con gli antibiotici attualmente disponibile perché la loro doppia membrana esterna impedisce ai farmaci di penetrare.

Tuttavia un gruppo di ricercatori dell'Antimicrobial Discovery Center della Northeastern University ha iniziato ad indagare su nuovi antibiotici e lo ha fatto in un posto insolito: l'intestino di un nematode. Il team si è concentrato su un batterio chiamato _Photorhabdus_, che vive nel microbioma intestinale dei nematodi. Per impedire ad altri batteri presenti nell'intestino del nematode di sottrarre il bottino, Photorhabdus produce composti che uccidono i batteri rivali, molti dei quali sono Gram-negativi. Alcuni di questi composti sono dotati di una buona farmacocinetica in quanto non sono tossici per il nematode e viaggiano attraverso i tessuti larvali. 

Per identificare dei composti promettenti, i ricercatori hanno sviluppato grandi quantità di Photorhabdus in laboratorio, quindi hanno concentrato il loro estratto. Successivamente hanno identificato un componente di questo estratto, a cui hanno dato il nome di darobactina.

La darobactina ha una struttura chimica insolita. Ha due anelli fusi e uno di questi è costituito da un legame carbonio-carbonio non attivato. Non era mai stato osservato prima quel tipo di legame o struttura nei comuni antibiotici.

La darobactina è anche insolitamente grande per essere un antibiotico, con una dimensione di 965 Dalton. È troppo grande per penetrare nelle membrane batteriche dei Gram-negativi, quindi non è risultato chiaro immediatamente quale fosse il suo meccanismo d'azione. Per scoprirlo, i ricercatori hanno esposto ripetutamente E. coli al composto fino a quando non sono emersi batteri resistenti. Quei batteri trasportavano mutazioni in un gene che codificava per una molecola chiamata _BamA_, che si trova sulla superficie della membrana esterna dei batteri. BamA è una proteina di membrana esterna presente nei batteri Gram-negativi, essenziale per la sintesi della membrana esterna. Pertanto, la darobactina non ha bisogno di attraversare la membrana per poter espletare il suo meccanismo d'azione. 

La nuova molecola antibiotica uccide diversi batteri Gram-negativi in ​​vitro, tra cui E. coli, Klebsiella, Shigella e Salmonella. I ricercatori hanno testato il composto anche nei topi. Topi protetti dall'antibiotico infettati da E. coli, K. pneumoniae e P. aeruginosa sono guariti mentre gli animali non trattati sono morti entro 24 ore.

Il composto non inibisce la crescita di tutti i batteri Gram-negativi a basse concentrazioni. Tuttavia, la darobactina potrebbe servire come nuovo scaffold da utilizzare per produrre molecole più efficaci nella lotta alla resistenza dei Gram-negativi.

Fonte: https://cen.acs.org/pharmaceuticals/antibiotics/Novel-antibiotic-discovered-guts-worms/97/web/2019/11
