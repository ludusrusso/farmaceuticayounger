---
title: Chiesi conclude un accordo con TiumBio per lo sviluppo di inibitori del TGF-β
date: '2019-01-14T12:44:43+01:00'
---
Il Gruppo Parmense [**Chiesi**](https://www.chiesi.com/en/chiesi-enters-in-an-exclusive-global-license-agreement-with-tiumbio-to-develop-innovative-molecules-for-respiratory-diseases/)** **ha annunciato di aver stretto un esclusivo accordo di licenza con **TiumBio**, una società biofarmaceutica con sede in Corea del Sud specializzata nella ricerca di farmaci innovativi per il trattamento di malattie rare. Più nel dettaglio, secondo l'accordo, **Chiesi** potrà condurre lo sviluppo di piccole molecole proprietà di TiumBio che mirano alla modulazione della via di segnalazione del fattore di crescita, TGF-β. 

L'inibizione del TGF-β è un obiettivo terapeutico promettente che si ritenga svolga un ruolo importante in diversi processi patologici mediante l'inattivazione delle cellule che causano fibrosi o cicatrici. Una molecola in particolare, **NCE401** sarà sviluppata da Chiesi per il trattamento di una rara malattia respiratoria con esigenze mediche insoddisfatte, la Fibrosi Polmonare Idiopatica (o IPF, idiopathic pulmonary fibrosis).

La IPF è una malattia cronica, invalidante caratterizzata dalla formazione di tessuto cicatriziale nei polmoni. L'eziologia non è ancora del tutto nota. E' una malattia rara che colpisce circa 5 milioni di pazienti nel mondo con prevalenza nei soggetti maschili. La malattia può colpire qualsiasi fascia d'età ma colpisce principalmente soggetti di età compresa tra i 60 e i 70 anni. La IPF può progredire molto rapidamente: la durata media di sopravvivenza dopo la diagnosi varia dai 3 ai 5 anni. Le lesioni del tessuto polmonare sono irreversibili. I farmaci o altre misure terapeutiche impiegate attualmente possono rallentare solo in parte il processo di cicatrizzazione ma non arrestarlo.

Secondo i termini dell'accordo, il Gruppo parmense condurrà e finanzierà tutte le ulteriori attività di sviluppo, regolamentazione e commercializzazione nell'area respiratoria, mentre TiumBio manterrà i diritti di sviluppo e commercializzazione in altre aree terapeutiche. 

Questo accordo è in linea con l'obiettivo strategico di Chiesi di rafforzare la sua posizione nel campo delle malattie respiratorie con esigenze mediche insoddisfatte.
