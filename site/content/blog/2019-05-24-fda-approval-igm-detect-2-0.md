---
title: FDA APPROVAL - IgM Detect 2.0
tags:
  - farmanews
date: '2019-05-24T14:12:06+02:00'
---
La Food and Drug Administration degli Stati Uniti ha autorizzato la commercializzazione di un test diagnostico per rilevare gli anticorpi anti-immunoglobulina (IgM) del virus Zika nel sangue umano, [IgM Detect 2.0](https://www.fda.gov/news-events/press-announcements/fda-authorizes-marketing-first-diagnostic-test-detecting-zika-virus-antibodies). **E' il** **primo test diagnostico per il virus Zika approvato dalla FDA negli Stati Uniti**. In precedenza, i test per rilevare gli anticorpi IgM del virus Zika erano stati autorizzati solo per casi di emergenza secondo quanto stabilito dal FDA’s [Emergency Use Authorization (EUA)](https://www.fda.gov/emergency-preparedness-and-response/mcm-legal-regulatory-and-policy-framework/emergency-use-authorization), in cui l'agenzia consente l'uso di prodotti medici non approvati, o usi non approvati di prodotti medici approvati, in caso di emergenza per diagnosticare, trattare o prevenire gravi o vitali .

Il virus Zika si diffonde nelle persone principalmente attraverso la puntura di zanzare infette di alcune specie appartenenti al genere Aedes. Si stima che nell’80% dei casi l’infezione sia asintomatica, tuttavia il virus può comportare rischi potenzialmente gravi per la salute pubblica. Il collegamento tra l'infezione da virus Zika e le complicanze neurologiche (cioè la sindrome di Guillain-Barré), così come gravi anomalie cerebrali, inclusa la microcefalia, o altri difetti congeniti associati all'infezione del virus Zika durante la gravidanza, hanno aumentato l'importanza di disporre di test diagnostici per Virus Zika. 

IgM Detect 2.0 è stato progettato per identificare gli anticorpi (IgM) prodotti dal sistema immunitario del corpo quando è in atto l'infezione da virus Zika nel sangue. La presenza di IgM nel sangue indicano una risposta immunitaria precoce. La FDA ha esaminato i dati di uno studio clinico su 807 campioni e una varietà di studi analitici, che hanno dimostrato che IgM Detect 2.0 è sicuro ed efficace nell'identificare gli anticorpi IgM contro il virus Zika nel sangue.

La FDA ha rilasciato l'autorizzazione all'immissione in commercio del test IgM Capture ELISA ZIKV Detect 2.0 a InBios International, Inc.
