---
title: ELIZABETH BLACKBURN - "La scienza è un atteggiamento creativo dell'umanità..."
date: '2018-11-27T12:33:01+01:00'
---
**Elizabeth Helen Blackburn**, biologa australiana naturalizzata statunitense è stata la vincitrice nel 2009 del Premio Nobel per la Medicina assieme a Jack W. Szostak ed a Carol Greider _"per la scoperta di come i cromosomi sono protetti dai telomeri e dall'enzima telomerasi."_ E' stato il primo Nobel assegnato contemporaneamente a due donne.

Blackburn scelse di studiare i cromosomi di un organismo ciliato unicellulare, la _Tetrahymena thermophila_ e scoprì che ogni estremità è fatta di sequenze ripetute di RNA e proteine, i telomeri, che si accorciano gradualmente a ogni ciclo di replicazione cellulare. Poco dopo la Blackburn, insieme alla sua allieva Carol Greider identificarono l'enzima che fabbrica il materiale genetico necessario a ricostruire le estremità telomeriche perse ad ogni ciclo cellulare: la **telomerasi**. La telomerasi è una ribonucleoproteina in grado di prevenire questo fenomeno in quanto sintetizza il DNA telomerico, impedendo così i fenomeni di accorciamento dovuti all’invecchiamento dei tessuti e delle cellule stesse. 

Blackburn è nota anche per l’impegno che dedica a questioni di bioetica, in quanto ritiene necessario che lo sviluppo della scienza e del senso di responsabilità proseguano appaiati, cosicché la scienza non sia manipolata a fini economici e politici ma possa essere fonte di benessere per l’uomo.
