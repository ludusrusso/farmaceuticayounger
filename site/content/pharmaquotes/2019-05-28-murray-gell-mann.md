---
title: >-
  MURRAY GELL-MANN - "Se ho visto più lontano degli altri, è perché sono
  circondato da nani"
date: '2019-05-28T16:51:55+02:00'
description: >-
  Murray Gell-Mann, fisico statunitense, Professore di fisica all'Università di
  Chicago e successivamente al California Institute of Technology, è stato
  insignito del premio Nobel per la fisica nel 1969 per “il suo contributo e le
  scoperte riguardanti la classificazione delle particelle elementari e le loro
  interazioni”.
socialDesc: >-
  Murray Gell-Mann, fisico statunitense, Professore di fisica all'Università di
  Chicago e successivamente al California Institute of Technology, è stato
  insignito del premio Nobel per la fisica nel 1969 per “il suo contributo e le
  scoperte riguardanti la classificazione delle particelle elementari e le loro
  interazioni”.
---
**Murray Gell-Mann**, fisico statunitense, Professore di fisica all'Università di Chicago e successivamente al California Institute of Technology, è stato insignito del premio Nobel per la fisica nel 1969 per _“il suo contributo e le scoperte riguardanti la classificazione delle particelle elementari e le loro interazioni”_.

Ragazzo prodigio, Murray si è laureato in fisica alla Yale University a soli 19 anni, e ha conseguito successivamente il dottorato presso il MIT (Massachusetts Institute of Technology) all'età di 21 anni, si è spento a Santa Fe il 24 maggio 2019 all’età di 89 anni. 

Ha dedicato la sua vita alle ricerche sulle particelle subatomiche. I meriti di Gell-Mann riguardano in particolare la classificazione delle particelle subatomiche. Il fisico ha fornito una sorta di “tavola periodica” di queste particelle, dividendo protoni, neutroni, mesoni e barioni, ne ha descritto le loro interazioni e insieme al fisico George Zweig ha teorizzato l’esistenza dei quark, cioè particelle elementari che costituiscono le particelle subatomiche. I quark sono stati riconosciuti come entità fisiche dall’acceleratore Standford Linear a fine anni ’60. Inoltre nel 1984 ha fondato a Santa Fe, nel Nuovo Messico, il Santa Fe Institute, un istituto no profit per la ricerca sui sistemi complessi e lo sviluppo dell'insieme di studi interdisciplinari che prende il nome di scienza della complessità.

Una curiosità è l'origine del nome quark in quanto stando a quanto riferito dallo stesso Gell-Mann, il nome gli era stata suggerito da una frase senza senso contenuta nel romanzo Finnegans Wake di James Joyce, che egli stava leggendo al tempo della scoperta.

> If I have seen further than others, it is because I am surrounded by dwarfs.
