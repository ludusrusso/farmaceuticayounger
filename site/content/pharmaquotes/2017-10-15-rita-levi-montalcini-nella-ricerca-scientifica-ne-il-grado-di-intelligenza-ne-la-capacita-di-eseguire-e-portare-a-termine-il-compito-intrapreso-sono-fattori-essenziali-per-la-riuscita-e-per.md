---
title: RITA LEVI MONTALCINI – “Meglio aggiungere vita ai giorni che giorni alla vita”
date: '2018-12-30T10:30:00+01:00'
description: >-
  Rita Levi Montalcini. Una grande donna, la cui immagine e personalità
  rimangono parte integrante di un secolo di storia nei campi della cultura,
  della scienza e dell'impegno politico e sociale: affascinava per l'eleganza,
  incantava per l'intelligenza, la tenacia, lo slancio verso le generazioni
  future.
socialDesc: >-
  Rita Levi Montalcini. Una grande donna, la cui immagine e personalità
  rimangono parte integrante di un secolo di storia nei campi della cultura,
  della scienza e dell'impegno politico e sociale: affascinava per l'eleganza,
  incantava per l'intelligenza, la tenacia, lo slancio verso le generazioni
  future.
image: /img/766cb91d-1b68-4c84-adf5-d5d064e37485.jpeg
---
![](/img/766cb91d-1b68-4c84-adf5-d5d064e37485.jpeg)

**Rita Levi Montalcini**, scienziata italiana, senatrice a vita, è stata una grande donna, la cui immagine e personalità rimangono parte integrante di un secolo di storia nei campi della cultura, della scienza e dell'impegno politico e sociale. Ha sempre affascinato per l'eleganza, per l'intelligenza, la tenacia e lo slancio verso le generazioni future.

Laureata in Medicina e Chirurgia a Torino nel 1936, ha dovuto affrontare gravi difficoltà, alle quali seppe rispondere sempre con coraggio e tenacia. Fu vittima delle leggi razziali del fascismo che le vietarono ogni prospettiva di ricerca, costringendola dapprima a recarsi in Belgio, poi a rientrare in Italia, arrangiandosi un laboratorio attrezzato nella sua camera da letto. Aveva 30 anni e un obiettivo dal quale non l'avrebbero distolta neanche i bombardamenti della seconda guerra mondiale. Voleva capire come si formano le fibre nervose quali fattori che regolano la crescita del sistema nervoso. In quella stanza, china sul microscopio a studiare i neuroni di embrioni di pollo, avrebbe compiuto esperimenti decisivi per la scoperta che le sarebbe poi valso il premio **Nobel per la Medicina nel 1986.**

Si è sempre preoccupata soltanto di trasmettere il suo sapere ai giovani, di formare una nuova generazione di scienziati, lottando contro nepotismi e pressioni politiche. **La sua figura ha sempre rappresentato un monito a continuare a investire energie e risorse nella ricerca scientifica.**

> _Io diró che sono sempre stata contro i titoli e per il valore, né i titoli nobiliari, né i titoli accademici, né quelli di riconoscimento per me contano e neppure il Premio Nobel conta. Quello che conta è quello che ognuno di noi è, la propria capacità di far fronte alla vita._
