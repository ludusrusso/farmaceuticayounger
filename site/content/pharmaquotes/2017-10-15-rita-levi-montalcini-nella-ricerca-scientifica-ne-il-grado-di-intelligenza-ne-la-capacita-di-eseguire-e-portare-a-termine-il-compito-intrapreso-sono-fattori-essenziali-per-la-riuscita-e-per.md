---
title: RITA LEVI MONTALCINI – Nella ricerca scientifica
description: Nella ricerca scientifica né il grado di intelligenza né la capacità di eseguire e portare a termine il compito intrapreso sono fattori essenziali per la riuscita e per la soddisfazione personale. Nell''uno e nell''altro contano maggiormente la totale dedizione e il chiudere gli occhi davanti alle difficoltà
date: 2017-10-15T12:49:24+00:00
draft: false
image: /img/rita-levi-montalcini-nella-ricerca-scientifica-ne-il-grado-di-intelligenza-ne-la-capacita-di-eseguire-e-portare-a-termine-il-compito-intrapreso-sono-fattori-essenziali-per-la-riuscita-e-per.md/img_3214-2.jpg
tags: [PharmaQuotes]
---

![IMG_3214 2.JPG](/img/rita-levi-montalcini-nella-ricerca-scientifica-ne-il-grado-di-intelligenza-ne-la-capacita-di-eseguire-e-portare-a-termine-il-compito-intrapreso-sono-fattori-essenziali-per-la-riuscita-e-per.md/img_3214-2.jpg)Una grande donna, la cui immagine e personalità rimangono parte integrante di un secolo di storia nei campi della cultura, della scienza e dell'impegno politico e sociale: affascinava per l'eleganza, incantava per l'intelligenza, la tenacia, lo slancio verso le generazioni future.

Laureata in Medicina e Chirurgia a Torino nel 1936, ha dovuto affrontare gravi difficoltà, alle quali seppe rispondere sempre con coraggio e tenacia. Fu vittima delle leggi razziali del fascismo che le vietarono ogni prospettiva di ricerca, costringendola dapprima a recarsi in Belgio, poi a rientrare in Italia, arrangiandosi un laboratorio attrezzato nella sua camera da letto. Aveva 30 anni e un obiettivo dal quale non l'avrebbero distolta neanche i bombardamenti della seconda guerra mondiale. Voleva capire come si formano le fibre nervose quali fattori che regolano la crescita del sistema nervoso. In quella stanza, china sul microscopio a studiare i neuroni di embrioni di pollo, avrebbe compiuto esperimenti decisivi per la scoperta che le sarebbe poi valso il premio **Nobel nel 1986.**

Si è sempre preoccupata soltanto di trasmettere il suo sapere ai giovani, di formare una nuova generazione di scienziati, lottando contro nepotismi e pressioni politiche. **La sua figura ha sempre rappresentato un monito a continuare a investire energie e risorse nella ricerca scientifica.**

_"La conoscenza -_ diceva la Montalcini - _deve essere considerata come un obbligo morale di tutti gli individui, sia come esseri umani e ancor di più in qualità di scienziati ed educatori. La vita ha un valore se non concentriamo l'attenzione soltanto su noi stessi ma anche sul mondo che ci circonda."_