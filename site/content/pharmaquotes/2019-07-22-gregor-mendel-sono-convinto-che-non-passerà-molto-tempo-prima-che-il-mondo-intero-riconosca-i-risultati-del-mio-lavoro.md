---
title: >-
  GREGOR MENDEL -  "Sono convinto che non passerà molto tempo prima che il mondo
  intero riconosca i risultati del mio lavoro."
date: '2019-07-22T16:07:16+02:00'
---
**Gregor Johann Mendel**, biologo, matematico e frate agostiniano, nacque il 20 luglio 1822 a Hynčice nell'attuale Repubblica ceca. per i suoi esperimenti sulle piante di piselli e per le sue osservazioni sui caratteri ereditari è considerato nel mondo scientifico il precursore della moderna genetica.

Figlio di due contadini, il giovane Mendel capisce che se vuole seguire la sua passione verso gli studi deve intraprendere la carriera ecclesiastica. Entra nel monastero dei frati agostiniani di San Tommaso a Brunn che gli permette di studiare la matematica, la meteorologia e la botanica. Consegue così la laurea in biologia e in matematica. 

L'incontro con Andreas von Ettingshausen e Franz Unger fu fondamentale per il giovane frate. Il primo gli spiega la teoria combinatoria, il secondo gli illustra le tecniche più avanzate di impollinazione artificiale.

Dopo anni trascorsi a Vienna, Mendel nel luglio del 1853 torna al monastero come professore di fisica, matematica e biologia e qui sviluppa le sue doti di ricercatore e scienziato.

Mendel compie esperimenti nell'orto botanico del monastero coltivando piante e analizzandone i risultati. 

Mendel quindi dopo sette anni di selezione identifica sette "Linee pure": sette varietà di pisello che differiscono per caratteri estremamente visibili (forma del seme: liscio o rugoso; colore del seme giallo o verde). Le caratteristiche di questa pianta si prestano particolarmente allo studio, unitamente a un semplice sistema riproduttivo, grazie al quale il monaco può impollinare a piacimento i suoi vegetali. Opera con un vastissimo numero di esemplari proprio perché conosce le leggi della probabilità, le quali si manifestano coinvolgendo grandi numeri.

Mendel per primo applica la matematica, in particolare la statistica e il calcolo delle probabilità, allo studio dell'ereditarietà biologica. Trentacinque anni dopo la scoperta delle leggi mendeliane, saranno l'olandese Hugo de Vries, il tedesco Carl Correns e l'austriaco Erich von Tschermak (dopo essere giunti alle stesse conclusioni di Mendel) a riconoscere il merito a Gregor Mendel. L'opera di Mendel riesce quindi ad ottenere il posto le spetta nella storia della scienza, solo nel 1900.

All'inizio del 1865 Mendel ha l'occasione di esporre il suo lavoro di una vita a un pubblico di circa quaranta persone, che comprende biologi, chimici, botanici e medici; tiene due conferenze rispettivamente l'8 febbraio e l'8 marzo. Nessuno però pare riuscire a comprendere l'importanza del suo lavoro. L'anno successivo pubblica i suoi risultati facendo stampare quaranta copie che invia agli scienziati più importanti del continente. L'unica persona che però sembra interessarsi al suo operato è Karl Wilhelm von Nägeli, professore di botanica dell'università di Monaco, con il quale rimane in contatto per molto tempo.

Negli ultimi anni di vita Mendel è amareggiato dai fallimenti personali e professionali, in quanto non riesce più a riprodurre lo stesso rapporto statistico con altre piante, muore a Brno causa di una nefrite acuta, il 6 gennaio 1884, all'età di 61 anni.

La scienza dell'ereditarietà riceve il nome di genetica nel 1906 ad opera di William Bateson; il termine "gene" viene introdotto ancora più tardi, nel 1909, da Wilhem Johansen.

Considerato il precursore della genetica moderna, Gregor Johann Mendel espose nel 1865 la teoria dell’ereditarietà, con la quale dimostrava che nel passaggio da una generazione all’altra – in ogni specie di esseri viventi – si trasmettono caratteri estetiche e interne. Questa scoperta – che rappresentò un punto di non ritorno – rivoluzionerà gli studi sull’ereditarietà.

"Il valore e l'utilità di ogni esperimento sono determinati dall'idoneità del materiale allo scopo per cui è usato, e quindi nel caso che ci sta davanti non può essere immateriale ciò che le piante sono soggette a sperimentare e in che modo tale esperimento è condotto."

"I miei studi scientifici mi hanno dato una grande gratificazione; e sono convinto che non passerà molto tempo prima che il mondo intero riconosca i risultati del mio lavoro."
