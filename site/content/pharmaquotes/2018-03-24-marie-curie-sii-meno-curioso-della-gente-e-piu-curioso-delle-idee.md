---
title: 'MARIE CURIE - "Sii meno curioso della gente, e più curioso delle idee"'
date: 2018-03-24T09:00:56.000Z
image: >-
  /img/marie-curie-sii-meno-curioso-della-gente-e-piu-curioso-delle-idee.md/img_1033.jpg
---
![IMG_1033.JPG](/img/marie-curie-sii-meno-curioso-della-gente-e-piu-curioso-delle-idee.md/img_1033.jpg)

E' considerata la prima grande scienziata donna della storia, la prima ad aver posato insieme a 28 scienziati tutti uomini in una foto celeberrima in bianco e nero scattata nel 1927 in occasione della quinta Conferenza Internazionale di Solvay a Bruxelles.

Era una donna molto determinata e voleva raggiungere a ogni costo i suoi obiettivi. Era quasi impossibile credere che una donna giovane e straniera, come Marie, potesse avere anche solo una possibilità di fare carriera nel mondo accademico e nella ricerca, mondi popolati da soli uomini. Non si arrese davanti a nessun ostacolo e in breve tempo ottenne una laurea in Fisica (1893), un’altra in Matematica (1894) e scoprì due nuovi elementi chimici in 5 mesi (radio e polonio, nel 1898), ottenne un dottorato sulla radioattività nel 1902, un premio **Nobel per la Fisica nel 1903**, una cattedra alla Sorbona nel 1906 e infine un secondo premio **Nobel per la Chimica nel 1911** per la scoperta del radio e del polonio.

Ha dedicato la sua vita all'isolamento ed alla concentrazione del **radio** e del **polonio**. Per la sua concezione disinteressata della scienza, non brevettò le sue scoperte, preferendo donare all’umanità i risultati della sua ricerca.
