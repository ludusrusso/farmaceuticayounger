---
title: 'LEWIS THOMAS - “La capacità di commettere piccoli errori è la vera meraviglia del DNA. Senza questa capacità speciale, saremmo ancora batteri anaerobici e non esisterebbe la musica "'
date: 2018-07-07T07:30:24+00:00
draft: false
image: /img/lewis-thomas-la-capacita-di-commettere-piccoli-errori-e-la-vera-meraviglia-del-dna-senza-questa-capacita-speciale-saremmo-ancora-batteri-anaerobici-e-non-esisterebbe-la-musica.md/img_2516.jpg
tags: [PharmaQuotes]
---

![IMG_2516.JPG](/img/lewis-thomas-la-capacita-di-commettere-piccoli-errori-e-la-vera-meraviglia-del-dna-senza-questa-capacita-speciale-saremmo-ancora-batteri-anaerobici-e-non-esisterebbe-la-musica.md/img_2516.jpg)

**Sir Thomas Lewis,** medico e cardiologo britannico, fondatore della Medical Research Society, coniò il termine "scienza clinica" quale atto medico volto a conservare la salute e guarire le malattie del paziente e fu insignito della medaglia Copley della Royal Society  per _"le sue indagini cliniche e sperimentali sul cuore dei mammiferi"_.

Lewis è considerato il _"padre dell'elettrofisiologia cardiaca clinica"_. Il primo utilizzo dell'elettrocardiografia in medicina clinica risale al 1908 e in quell'anno Thomas Lewis e Arthur MacNalty (in seguito Chief Medical Officer del Regno Unito) impiegarono l'elettrocardiografia per diagnosticare il blocco cardiaco. Nel 1909 Lewis fondò la rivista _Heart: A Journal for the Study of the Circulation_, che ribattezzò _Clinical Science_ nel 1933. Nel 1913 pubblicò il libro _Clinical Electrocardiography_, il primo trattato sull'elettrocardiografia.

Dedicò la sua vita allo studio delle patologie cardiache e morì lui stesso di infarto miocardico, il terzo e ultimo della sua vita, all'età di 63 anni.

_«Decisi di diventare medico prima dell'adolescenza per la curiosa ragione che i giochi di prestigio mi affascinavano e poiché due medici di famiglia li praticavano, immaginai che fare il medico fosse un prerequisito per l'illusionismo.»_