---
title: 'Gaetano Zambon - "Solo l''allargamento delle proprie cognizioni scientifiche e lo studio indefesso di tutti i problemi sociali e organizzativi permettono di spaziare sopra la mediocrità e rendersi veramente utili e quasi indispensabili"'
date: 2017-09-30T19:05:45+00:00
draft: false
image: /img/gaetano-zambon-solo-lallargamento-delle-proprie-cognizioni-scientifiche-e-lo-studio-indefesso-di-tutti-i-problemi-sociali-e-organizzativi-permettono-di-spaziare-sopra-la-mediocrita-e-rendersi-ve.md/img_3103.jpg
tags: [PharmaQuotes]
---

![IMG_3103.JPG](/img/gaetano-zambon-solo-lallargamento-delle-proprie-cognizioni-scientifiche-e-lo-studio-indefesso-di-tutti-i-problemi-sociali-e-organizzativi-permettono-di-spaziare-sopra-la-mediocrita-e-rendersi-ve.md/img_3103.jpg)

**Gaetano Zambon**, fondatore dell'omonimo gruppo, nasce a Malo in provincia di Vicenza il 31 dicembre 1878. Ha modo di assaporare i "sapori delle essenze e soluzioni galeniche" nella Farmacia del nonno, tanto da innamorarsene e decidere di studiare Farmacia presso l'Università di Padova, rinunciando a un futuro lavorativo già pianificato dal padre (il padre Giovanni possedeva un'attività ben avviata come commerciante di granaglie, che avrebbero garantito a Gaetano e alle sue sorelle una vita agiata). Dopo la laurea in Farmacia nel 1902, comprese le potenzialità del settore farmaceutico sul mercato e, decise, contro la volontà del padre, di vendere direttamente i materiali alle farmacie aprendo così il _"Magazzino Medicinali Zambon"_ a Vicenza.

Gaetano Zambon, un imprenditore illuminato nonché un uomo di grandi valori morali e civili ha voluto lasciare all'azienda il suo testamento spirituale attraverso i suoi appunti che racchiudono l'anima dell'azienda stessa:

_"Una società economicamente libera può essere moralmente accettabile soltanto a patto che la ricchezza privata diventi ... benessere collettivo attraverso la creazione di ... lavoro e possibilità di vita per altri uomini"_

I grandi valori della società Zambon, che il suo fondatore ha saputo custodire e trasmettere attraverso il suo testamento, hanno permesso di trasformare un magazzino che commercializzava "prodotti chimici, droghe e coloniali" in un'azienda multinazionale farmaceutica e della chimica fine che ha allargato i suoi orizzonti in ben tre continenti: Europa, Sud America e Asia, impiega oltre 2700 dipendenti e oggi possiede una struttura organizzativa di tipo integrato: _Zambon Company SpA_, holding industriale del gruppo, _Zach System_ (chimica fine), _Zambon SpA_ (farmaceutica) e _Z-Cube_ (Research Venture).