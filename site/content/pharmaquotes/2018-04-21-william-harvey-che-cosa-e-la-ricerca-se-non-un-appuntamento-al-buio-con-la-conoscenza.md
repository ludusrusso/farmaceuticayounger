---
title: 'WILLIAM HARVEY - "Che cosa è la ricerca se non un appuntamento al buio con la conoscenza?"'
date: 2018-04-21T08:00:17+00:00
draft: false
image: /img/william-harvey-che-cosa-e-la-ricerca-se-non-un-appuntamento-al-buio-con-la-conoscenza.md/img_17551.jpg
tags: [PharmaQuotes]
---

![IMG_1755.JPG](/img/william-harvey-che-cosa-e-la-ricerca-se-non-un-appuntamento-al-buio-con-la-conoscenza.md/img_17551.jpg)

**William Harvey** fu un importante medico inglese soprattutto noto per la scoperta della **circolazione sanguigna**, di cui egli diede comunicazione nel 1616. Questa scoperta sostituì l'allora vigente concezione galenica. Nel suo libro _Exercitatio anatomica de motu cordis et sanguinis in animalibus_, scritto nel 1628, Harvey spiega che il cuore è un muscolo ed il suo funzionamento è simile a quello di una pompa, che le valvole cardiache lasciano fluire il sangue dagli atri ai ventricoli e che anche le valvole delle vene lasciano passare il sangue in un'unica direzione, cioè dai distretti periferici al cuore.

Harvey intuì che c'era una comunicazione tra arterie e vene e che questa comunicazione portava il sangue continuamente in circolo, facendolo passare per il muscolo cardiaco, che riusciva a pompare, quindi, secondo i suoi calcoli, una quantità di sangue di gran lunga superiore al peso dell'intero organismo. In seguito alle scoperte di Harvey, **il cuore venne riconosciuto come una pompa meccanica per la circolazione del sangue** e, quindi, perse tutti quegli attributi vitalistici che ne facevano centro di attività animate quali gli affetti, le sensazioni d'amore o di odio caratteristiche fondamentali del comportamento degli esseri viventi.