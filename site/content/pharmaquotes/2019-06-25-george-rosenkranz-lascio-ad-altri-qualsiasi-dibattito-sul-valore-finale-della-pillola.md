---
title: >-
  GEORGE ROSENKRANZ - "Lascio ad altri qualsiasi dibattito sul valore finale
  della pillola"
date: '2019-06-25T16:28:16+02:00'
---
George Rosenkranz, chimico ungherese naturalizzato messicano dopo la fuga in Messico per scappare al nazismo, 

Gli scienziati sapevano da tempo che alti livelli di estrogeni e progesterone inibivano efficacemente l'ovulazione. Ma sintetizzare quegli ormoni da estratti animali o vegetali era stato troppo costoso e relativamente inefficace per l'uso nei contraccettivi orali commerciali. 

Dopo una lunga sperimentazione, il dottor Rosenkranz e i suoi colleghi, il chimico Carl Djerassi, un rifugiato austriaco, e il loro assistente di laboratorio, Luis E. Miramontes, sintetizzarono un composto progestinico chiamato noretindrone. Era il 15 ottobre 1951, una data storica, che segnò la nascita della "pillola contraccettiva".

Il noretindrone, chiamato anche noretisterone, si dimostrò un efficace inibitore della gravidanza, ed era poco costoso da produrre. Inizialmente venne testato per prevenire l'aborto nelle donne incinte. Sono stati necessari cinque anni di prove per dimostrare la sua sicurezza ed efficacia come pillola anticoncezionale. Erano gli anni '50 e alcune compagnie farmaceutiche erano riluttanti a commercializzare la pillola, temendo il boicottaggio dei loro prodotti da parte di gruppi religiosi. Negli anni '60, tuttavia, la ricerca di M. C. Chang, Gregory Pincus, John Rock e altri dimostrò la sua efficacia e la pillola fu sviluppata e commercializzata da Syntex, G. D. Searle, Johnson & Johnson e da altre società.

Oltre ad un contributo fondamentale che diede alla scienza del controllo delle nascite, il team con cui lavorò Rosenkranz ha ottenuto la prima sintesi pratica del cortisone, il farmaco usato per trattare l'artrite reumatoide e ridurre le infiammazioni dolorose nei muscoli e nelle articolazioni. Nel 2012, è stato insignito del Biotechnology Heritage Award , in riconoscimento dei suoi significativi contributi allo sviluppo della biotecnologia attraverso la scoperta, l'innovazione e la comprensione del pubblico.
