---
title: 'ERIC KANDEL - Nell''arte, come nella scienza, il "Riduzionismo" non banalizza la nostra percezione -di colore, luce e prospettiva- ma ci permette di vedere ognuna di queste componenti in un modo nuovo'
date: 2018-06-30T09:07:26+00:00
draft: false
image: /img/eric-kandel-nellarte-come-nella-scienza-il-riduzionismo-non-banalizza-la-nostra-percezione-di-colore-luce-e-prospettiva-ma-ci-permette-di-vedere-ognuna-di-queste-componenti-in-un-modo-nuo.md/img_2451.jpg
tags: [PharmaQuotes]
---

![IMG_2451.JPG](/img/eric-kandel-nellarte-come-nella-scienza-il-riduzionismo-non-banalizza-la-nostra-percezione-di-colore-luce-e-prospettiva-ma-ci-permette-di-vedere-ognuna-di-queste-componenti-in-un-modo-nuo.md/img_2451.jpg)

**Eric Kandel**, neurobiologo statunitense di origine austriaca, Professore di Biofisica e Biochimica presso la Columbia University, è uno dei maggiori neuroscienziati del XX secolo, primo psichiatra statunitense ad aver vinto il **premio Nobel per la medicina nel 2000 per gli studi effettuati sulle basi fisiologiche della conservazione della memoria nei neuroni**, premio che condivise con i colleghi Arvid Carlsson e Paul Greengard.

Ha compiuto rilevanti studi sui meccanismi molecolari e cellulari dell'apprendimento e della memoria utilizzando un animale modello semplicissimo, la lumaca di mare _Aplysia_, per mettere in evidenza due forme di memoria, di breve e di lunga durata. Il modello usato da Kandel rientra nel concetto profondo del suo **"Riduzionismo"**.

Il“Riduzionismo” è l’attività di scomporre concetti e forme complesse nelle loro componenti essenziali. Così facendo Kandel fa incontrare lo studio del cervello con l’arte astratta, individuando in questo approccio riduzionistico una potente analogia.

_“Gli scienziati usano il riduzionismo per risolvere un problema complesso, mentre gli artisti lo sfruttano per suscitare una nuova risposta percettiva ed emotiva in chi guarda”_

Il potere dei ricordi fu all'origine della sua fascinazione per la memoria. Kandel era convinto che decifrare la costruzione dei ricordi sarebbe stata la chiave per capire la nostra essenza.

_"Siamo ciò che siamo in virtù di ciò che abbiamo imparato e che ricordiamo"_