---
title: 'IPPOCRATE - "Esistono soltanto due cose: scienza ed opinione; la prima genera conoscenza, la seconda ignoranza"'
date: 2017-09-23T14:35:37+00:00
draft: false
image: /img/ippocrate-esistono-soltanto-due-cose-scienza-ed-opinione-la-prima-genera-conoscenza-la-seconda-ignoranza.md/img_3037.jpg
tags: [PharmaQuotes]
---

![IMG_3037.JPG](/img/ippocrate-esistono-soltanto-due-cose-scienza-ed-opinione-la-prima-genera-conoscenza-la-seconda-ignoranza.md/img_3037.jpg)

Medico stimato, **Ippocrate di Kos** è considerato _"il padre della medicina"_ cui è attribuito il famoso "**Giuramento di Ippocrate**" che i medici sono obbligati a fare a tutt'oggi prima di iniziare la professione.

Aprì una vera e propria scuola medica che rimase a modello per le successive università di medicina. Egli affrancò la medicina dalla speculazione religiosa e dalla superstizione, basando la pratica medica sullo studio del corpo umano. Ritenendo che ogni malattia avesse una spiegazione razionale, riconobbe l'importanza dell'ambiente sulla comparsa e sull'evoluzione delle malattie. Per primo descrisse con precisione i sintomi di alcune affezioni e fu sostenitore di rimedi semplici, quali il sonno, il riposo ed una buona alimentazione.

**Ippocrate è il simbolo stesso dell’arte medica.** A quest’aura di leggenda, che sempre circondò la sua figura, si devono le innumerevoli e fantasiose tradizioni fiorite intorno alla sua esistenza e una della più curiose riguarda la sua morte, infatti la biografia più nota riferisce che...

_...sulla sua tomba c’era sempre uno sciame d’api, il cui miele aveva virtù terapeutiche._

Dopo la morte ricevette, nella natia Kos, un culto eroico pubblico, con celebrazioni di sacrifici ogni anno, il giorno della sua morte.