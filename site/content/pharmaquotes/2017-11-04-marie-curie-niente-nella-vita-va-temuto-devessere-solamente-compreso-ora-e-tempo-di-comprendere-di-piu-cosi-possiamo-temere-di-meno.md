---
title: 'MARIE CURIE - "Niente nella vita va temuto, dev''essere solamente compreso. Ora è tempo di comprendere di più, così possiamo temere di meno."'
date: 2017-11-04T20:22:05+00:00
draft: false
image: /img/marie-curie-niente-nella-vita-va-temuto-devessere-solamente-compreso-ora-e-tempo-di-comprendere-di-piu-cosi-possiamo-temere-di-meno.md/img_3310-2.jpg
tags: [Farmaceutica, farmaceuticayounger, fisica, mariecurie, PharmaQuotes, polonio, radio, ricerca, scienza]
---

![IMG_3310 2.JPG](/img/marie-curie-niente-nella-vita-va-temuto-devessere-solamente-compreso-ora-e-tempo-di-comprendere-di-piu-cosi-possiamo-temere-di-meno.md/img_3310-2.jpg)

**Due premi Nobel**, uno in fisica nel 1903 e uno in chimica nel 1911, e la scoperta di due elementi (il **polonio** e il **radio**): stiamo parlando della scienziata polacca Maria Skłodowska-Curie, più nota al mondo semplicemente come Marie Curie.

Una mente brillante, la passione per lo studio e la grande determinazione l’hanno portata ad essere **una delle scienziate più importanti del secolo scorso.**

I coniugi Curie avrebbero potuto guadagnare molto dalle scoperte che fecero e dal loro enorme potenziale intellettivo. Invece, per tutta la vita preferirono perseguire una concezione altamente disinteressata della scienza: Marie e Pierre donarono all'umanità i risultati della loro ricerca, senza pretendere mai nulla in cambio.

Una determinazione e un amore incondizionato per la scienza costarono però la vita alla scienziata che morì a 66 anni (nel 1934) di anemia aplastica. Il motivo non è difficile da immaginare. 1601 anni: l'emivita del più comune isotopo del radio. Non sorprende, perciò, che gli effetti personali e gli appunti di Marie Curie siano ancora radioattivi. La maggior parte dei manoscritti d'epoca è conservata in scatole sigillate col piombo.

Nella sua autobiografia, la Curie stessa racconta che, di notte, aveva l'abitudine di recarsi col marito in laboratorio per contemplare i bagliori che provenivano dalle provette, "_uno spettacolo incantevole e sempre nuovo. I tubi luminosi brillavano di luci di fate, di fantasmi_".