---
title: 'M.HACK - "Tutta la materia di cui siamo fatti noi l''hanno costruita le stelle... R.L.MONTALCINI - ...meglio aggiungere vita ai giorni che giorni alla vita"'
date: 2018-01-06T19:38:53+00:00
draft: false
image: /img/m-hack-tutta-la-materia-di-cui-siamo-fatti-noi-lhanno-costruita-le-stelle-r-l-montalcini-meglio-aggiungere-vita-ai-giorni-che-giorni-alla-vita.md/img_4219.jpg?w=403
tags: [chimicafarmaceutica, Farmaceutica, fisica, hack, medicina, montalcini, nobel, PharmaQuotes, science]
---

![IMG_4219.JPG](/img/m-hack-tutta-la-materia-di-cui-siamo-fatti-noi-lhanno-costruita-le-stelle-r-l-montalcini-meglio-aggiungere-vita-ai-giorni-che-giorni-alla-vita.md/img_4219.jpg?w=403)

Qualche giorno fa guardando sul profilo instagram di una talentuosissima illustratrice [virgola](https://www.diariodivirgola.it), sono rimasta folgorata da uno dei suoi ultimi lavori che vede raffigurate due donne nonché ricercatrici italianissime, Margherita Hack e Rita Levi Montalcini, affascinata anche lei come me dal pensiero che _"le menti più brillanti dell'ultimo secolo siano donne, ricercatrici  e soprattutto italiane e abbiano studiato in piccolo e in grande la stessa cosa: la materia dell'uomo e del cielo, che poi è la stessa cosa..."_ come lei stesso ha scritto nel suo post.

**Rita Levi Montalcini:** un medico, una ricercatrice, una studiosa, una donna che ha dato la sua vita per la medicina, la scienza e la ricerca. Lunghi anni di studio, lavoro e ricerche, un Premio Nobel per la Medicina nel 1987.

**Margherita Hack:** fiorentina di nascita, triestina d'adozione, una laurea presa nel 1945 alla giovanissima età di 23 anni in fisica, un'esistenza interamente dedicata allo studio delle stelle e ai tanti misteri che questo mondo presenta.

Rita e Margherita, due donne dal carattere forte, determinate, con le idee ben chiare, le uniche due donne italiane ad aver rotto con molto anticipo i vecchi, rigidi schemi di un tempo senza dover passare per le lotte di piazza che hanno visto come protagoniste molte altre donne durante i tormentati anni 70'. Lo studio e la ricerca vantano al giorno d'oggi un sostanzioso numero di donne brillanti e preparate, costrette però ad andare via dal nostro paese per sbarcare il lunario. La loro esperienza un prezioso esempio, un chiaro messaggio alle giovani promesse:

_"Nessuna donna è inferiore, chiunque può puntare in alto e andare lontano"._