---
title: Albert von Szent-Gyorgyi
date: '2018-11-20T12:16:34+01:00'
---
Albert von Szent-Gyorgyi, biochimico e scienziato ungherese, è stato vincitore del Premio Nobel per la Fisiologia e Medicina nel 1937 "per le sue scoperte connesse al processo di combustione biologica, con particolare riferimento alla vitamina C e alla catalisi dell'acido fumarico".

Compì fondamentali studi sulla biochimica della vitamina C, sui processi ossidoriduttivi e sull'azione catalitica dell'acido fumarico. In seguito svolse tra l'altro ricerche sulla fisiologia del tessuto muscolare. Tra i suoi numerosi altri contributi sono anche da annoverare quelli sulla struttura molecolare delle proteine, sulla riboflavina, su alcune sindromi avitaminosiche, sui flavoni contenuti nel succo di limone e nella paprica (capaci di influenzare la resistenza e la permeabilità dei capillari sanguigni), sulla biochimica muscolare.

"... to see what everyone else has seen, but think what no one else has thought."
