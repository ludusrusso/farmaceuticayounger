---
title: 'MARY LASKER - "If you think research is expensive, try disease"'
date: 2018-02-10T09:00:00+00:00
draft: false
image: /img/mary-lasker-if-you-think-research-is-expensive-try-disease.md/img_0518.jpg
tags: [farmaceuticayounger, lasker, medicina, PharmaQuotes, science]
---

 

**![IMG_0518.JPG](/img/mary-lasker-if-you-think-research-is-expensive-try-disease.md/img_0518.jpg)**

**Mary Lasker**, antiquaria americana, considerata dai suoi contemporanei **“_la fatina del cancro_”**, è stata la donna che ha rivoluzionato il mondo della ricerca medica riorganizzando l’American Cancer Society (ACS), portando finalmente alla luce una malattia da sempre celata e taciuta, il cancro, rimarcando **l’importanza della ricerca scientifica in campo medico e l’ignoranza del Paese sulle questioni sanitarie.**

Mary riteneva che come la Luna poteva essere conquistata così il cancro poteva essere sconfitto portando alla nascita del suo tanto potente slogan:

_"Oggi la Luna, domani il cancro"_

**La sua forza sta nell'aver combinato l’ambizione politica a quella scientifica che consentì di amplificare l’eco delle sue conquiste: **“_Mr. Nixon you can cure cancer_”, questo è il titolo dell'articolo che pubblicò sul New York Times il cui eco arrivò al presidente che non potette far finta di niente e lo portò a firmare il **National Cancer Act** che prevedeva il versamento di 1,5 miliardi di dollari per la guerra contro il cancro e l’istituzione di un ente indipendente e autonomo per la ricerca oncologica.