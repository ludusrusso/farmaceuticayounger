---
title: 'EDWARD O. WILSON - “Lo scienziato ideale pensa come un poeta, lavora come un contabile e, solo molto raramente, scrive come un giornalista”'
date: 2017-08-25T18:19:58+00:00
draft: false
image: /img/edward-o-wilson-lo-scienziato-ideale-pensa-come-un-poeta-lavora-come-un-contabile-e-solo-molto-raramente-scrive-come-un-giornalista.md/adobe-spark1.jpg
tags: [PharmaQuotes]
---

![Adobe Spark.jpg](/img/edward-o-wilson-lo-scienziato-ideale-pensa-come-un-poeta-lavora-come-un-contabile-e-solo-molto-raramente-scrive-come-un-giornalista.md/adobe-spark1.jpg)

Edward Osborne Wilson (Birmingham 1929), ricercatore e professore emerito di Entomologia all’Università di Harvard, è uno dei più importanti biologi evoluzionisti viventi, padre della moderna **sociobiologia** (intesa come lo studio sistematico dell'evoluzione biologica del comportamento sociale), guru ambientalista, due volte premio Pulitzer per la scienza e da anni in predicato di Nobel.

**_Il «Times» lo ritiene una delle 25 persone più influenti d'America. _**

Wilson fece lunghi studi sistematici sul comportamento degli insetti, ed in particolar modo delle formiche. Uno degli obiettivi primari dello studioso è stato quello di fondare un campo di indagine a metà strada tra le scienze della natura e le discipline sociali. Wilson dedica ormai da vent’anni le sue energie a una appassionata e documentata difesa della biodiversità minacciata dalle attività umane, attraverso la _EO Wilson Biodiversity Foundation_.