---
title: CARL SAGAN - "Science is a way of thinking"
date: 2018-07-14T07:50:34.000Z
description: >-
  Carl Sagan, astronomo, divulgatore scientifico, autore di fantascienza
  statunitense,  Professore di Astrofisica alla Cornell University di New York,
  consulente della NASA, è stato uno dei più famosi astronomi del XX secolo.
socialDesc: >-
  Carl Sagan, astronomo, divulgatore scientifico, autore di fantascienza
  statunitense,  Professore di Astrofisica alla Cornell University di New York,
  consulente della NASA, è stato uno dei più famosi astronomi del XX secolo.
image: /img/9b072159-14ce-428f-b549-d655ecf5181a.png
---
![null](/img/9b072159-14ce-428f-b549-d655ecf5181a.png)

**Carl Sagan**, astronomo, divulgatore scientifico, autore di fantascienza statunitense,  Professore di Astrofisica alla _Cornell University_ di New York, consulente della NASA, è stato **uno dei più famosi astronomi del XX secolo**.

Tra i fondatori del Progetto SETI, “Search for Extra-Terrestrial Intelligence”, per la ricerca delle intelligenze extraterrestri nonché uno scienziato di prim'ordine e inarrestabile forza motrice della ricerca della vita su altri pianeti, riuniva in se la fervida immaginazione del giovane sognatore con uno scetticismo scientifico che gli consentiva di valutare lucidamente, senza essere sprezzante, sbrigativo o dogmatico, posizioni alternative alle sue.

Sagan era dotato di uno spiccato talento per la divulgazione, che utilizzava al servizio della scienza. L'abilità di Sagan nel trasmettere le sue idee in maniera semplice permise a molti di comprendere meglio il cosmo.

Tra il 1978 e il 1980 scrisse, produsse e presentò Cosmo (Cosmos) per la PBS, un popolare documentario televisivo andato in onda sul piccolo schermo nel 2004. Cosmo copriva un vasto insieme di argomenti scientifici che andavano dall'origine della vita alla prospettiva del nostro posto nell'Universo. La serie vinse un Emmy e un Peabody Award. Da allora fu trasmessa in più di 60 paesi e vista da oltre 500 milioni di persone, il che ne fece il più visto programma della storia della PBS.

Carl Sagan tenne una delle sue ultime interviste il 27 maggio 1996, perchè morì nel dicembre dello stesso anno. L'intervista prende il via dal libro di Carl Sagan del 1995 _The Demon Haunted World – Science as a candle in the dark_ con queste parole, tra le più celebri mai pronunciate dallo scienziato:

_"La scienza è qualcosa di più di un corpus di conoscenze. È un modo di pensare; un modo di interrogare scetticamente l'universo con una buona comprensione della fallibilità umana. Se non siamo in grado di porre domande scettiche, di interrogare coloro che ci dicono che qualcosa è vero, di essere scettici nei confronti di coloro che detengono l'autorità, allora diventiamo delle prede ideali per il primo ciarlatano (politico o religioso) che passa.”_
