---
title: HOT THIS WEEK IN FARMACEUTICA YOUNGER N.64
date: '2018-08-26T09:30:00+02:00'
description: >-
  La Food and Drug Administration (FDA) statunitense ha approvato Onpattro™
  (patisiran), la prima terapia basata sull'RNA interference (RNAi). 
socialDesc: >-
  #HotThisWeek in #FarmaceuticaYounger N.64


  La Food and Drug Administration (FDA) statunitense ha approvato Onpattro™
  (patisiran), la prima terapia basata sull'RNA interference (RNAi). Patisiran è
  un farmaco sviluppato da Alnylam Pharmaceuticals, per il trattamento della
  polineuropatia causata da amiloidosi ereditaria da transtiretina (hATTR).


  L’amiloidosi hATTR, è una malattia rara, ereditaria, potenzialmente letale
  causata da mutazioni puntiformi del gene che codifica per la transtiretina
  (TTR). La proteina mutata forma depositi di fibrille di amiloide che,
  accumulandosi nei vari organi e tessuti, sono alla base della sintomatologia
  che caratterizza l’amiloidosi hATTR.


  L’approvazione della FDA si è basata sui risultati positivi del trial di Fase
  III APOLLO, il più ampio studio controllato mai condotto sull’amiloidosi
  hATTR, i cui risultati sono stati pubblicati sul New England Journal of
  Medicine. Onpattro promette di essere la prima di una serie di nuove terapie
  basate sull'RNA-interference.


  Per approfondimenti clicca sul link in basso e visita il mio nuovo sito. E non
  perderti tutti gli appuntamenti settimanali con la #QuoteOfTheWeek tutti i
  #sabato e la #HotThisWeek ogni #domenica, la rubrica con le notizie più #Hot
  sul panorama mondiale del Farmaceutico...
image: /img/img_3180-2.jpg
---
![](/img/img_3180-2.jpg)

La Food and Drug Administration (FDA) statunitense ha approvato [Onpattro™](https://www.fda.gov/NewsEvents/Newsroom/PressAnnouncements/ucm616518.htm) (patisiran), la prima terapia  basata sull'RNA interference (RNAi). Patisiran è un farmaco sviluppato da Alnylam Pharmaceuticals, per il trattamento della polineuropatia causata da amiloidosi ereditaria da transtiretina (hATTR).

L’amiloidosi hATTR, è una malattia rara, ereditaria, potenzialmente letale causata da mutazioni puntiformi del gene che codifica per la transtiretina (TTR). La transtiretina è una proteina sintetizzata principalmente dal fegato e fisiologicamente deputata al trasporto della tiroxina e della proteina legante il retinolo (RBP). La proteina mutata forma depositi di fibrille di amiloide che, accumulandosi nei vari organi e tessuti, sono alla base della sintomatologia che caratterizza l’amiloidosi hATTR.

L'RNAi è un meccanismo di difesa normalmente presente in natura, utilizzato dalle cellule per silenziare un gene difettato prima che produca una proteina dannosa. I ricercatori, prendendo spunto dalla natura, hanno cercato di silenziare l’espressione genica della proteina causa della malattia, intercettando il relativo RNA messaggero con l'aiuto dell'RNA interferente sintetico (siRNA). L'siRNA di Alnylam è una nanoparticella a base di lipidi che proteggendolo, lo trasporta nel suo sito d’azione, il fegato.

L’approvazione della FDA si è basata sui risultati positivi del trial di Fase III APOLLO, il più ampio studio controllato mai condotto sull’amiloidosi hATTR, i cui risultati sono stati pubblicati sul [New England Journal of Medicine](https://www.nejm.org/doi/full/10.1056/NEJMoa1716153). Onpattro promette di essere la prima di una serie di nuove terapie basate sull'RNA-interference.
