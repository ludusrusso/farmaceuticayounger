---
title: 'HOT THIS WEEK IN PHARMACEUTICAL CHEMISTRY N.22'
date: 2017-10-22T16:12:53+00:00
draft: false
image: /img/hot-this-week-in-pharmaceutical-chemistry-n-22.md/img_3262.jpg?w=332
tags: [car-t, farmaceuticayounger, gilead, hotthisweek, kitepharma, kymriah, linfoma, yescarta]
---

![IMG_3262.JPG](/img/hot-this-week-in-pharmaceutical-chemistry-n-22.md/img_3262.jpg?w=332)

**Yescarta** (Axicabtagene Ciloleucel) è il secondo farmaco approvato dall'FDA che utilizza la promettente terapia genica con **CAR-T** cellule, dopo [Kymriah](https://silviavernotico.wordpress.com/2017/09/20/la-rivoluzione-delle-cellule-car-t-nellimmuno-oncologia/) (trattamento approvato il 20 Agosto 2017 per la cura della leucemia linfoblastica acuta resistente ai farmaci tradizionali, una neoplasia diffusa soprattutto tra i bambini) e il primo per la cura di soggetti adulti colpiti dal linfoma diffuso a grandi cellule B.

Il **linfoma diffuso a grandi cellule B** o **DLBCL** dall'inglese "_diffuse large B cell lymphoma"_, appartiene alla categoria dei **Linfomi Non-Hodgkin (NHL)**, una neoplasia linfoide caratterizzato dal coinvolgimento di una singola sede linfonodale o extralinfonodale e da rapida espansione della massa tumorale. Circa 72.000 nuovi casi di NHL sono diagnosticati negli Stati Uniti ogni anno, e il DLBCL rappresenta circa una su tre dei nuovi casi diagnosticati.

Il filone di ricerca che ha portato allo sviluppo del nuovo farmaco è quello delle terapie immunocellulari, ovvero le CAR-T. La particolare terapia prevede il prelievo dei linfociti T del paziente malato e la loro ingegnerizzazione in laboratorio, che avviene mediante l’inserimento di una porzione di Dna in grado di riconoscere l’antigene specifico delle cellule neoplastiche che deve andare a colpire. L’approvazione di Yescarta è giunta la termine di uno studio multicentrico condotto su oltre cento pazienti, al termine del quale è stato osservato un tasso di remissione della malattia pari al 51 %.

Le ricerche sulla molecola di Yescarta, Axicabtagene Ciloleucel, erano iniziate al National Cancer Institute che è poi stato agganciato dalla **Kite Pharma** nel 2012 che ha fornito i fondi per trasformare la teoria in realtà ed ottenerne poi i diritti di sfruttamento. La Kite successivamente è stata acquistata dal colosso farmaceutico **Gilead** per 11,9 miliardi di dollari.

_Per approfondimenti sull'annuncio da parte dell'FDA qui il link..._ https://www.fda.gov/NewsEvents/Newsroom/PressAnnouncements/ucm581216.htm