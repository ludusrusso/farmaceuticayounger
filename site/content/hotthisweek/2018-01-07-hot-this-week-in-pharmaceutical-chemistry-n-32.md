---
title: 'HOT THIS WEEK IN PHARMACEUTICAL CHEMISTRY N.32'
date: 2018-01-07T09:00:28+00:00
draft: false
image: /img/hot-this-week-in-pharmaceutical-chemistry-n-32.md/6bb17ac8-b164-4e0a-bbf2-f03e5ddc1a5f.png?w=349
tags: [chimicafarmaceutica, columbiauniversity, Farmaceutica, farmaceuticayounger, glioblastoma, hotthisweek, nature, science]
---

![6BB17AC8-B164-4E0A-BBF2-F03E5DDC1A5F.PNG](/img/hot-this-week-in-pharmaceutical-chemistry-n-32.md/6bb17ac8-b164-4e0a-bbf2-f03e5ddc1a5f.png?w=349)

Una nuova scoperta pubblicata sulla rivista [Nature](https://www.nature.com/articles/nature25171) condotto da un gruppo di ricercatori italiani della _Columbia University di New York_ guidati da **Antonio Iavarone** ed **Anna Lasorella** sul fronte della ricerca contro il cancro ha permesso di individuare **il meccanismo innescato dalla fusione di due geni, FGFR3 e TACC3, che causa alcuni tumori umani tra cui il glioblastoma**, il più aggressivo e letale dei tumori al cervello.

Il glioblastoma è il tumore più comune e più maligno tra le neoplasie della glia. La causa sarebbe da ricondursi a cellule staminali aberranti che, invece di generare un tessuto normale, danno origine a un tumore cerebrale maligno. Le cellule staminali del glioblastoma, infatti, oltre a essere resistenti alle terapie farmacologiche, hanno la capacità di migrare dal tumore e di diffondersi in diverse aree del cervello. Questo tumore colpisce ogni anno circa 1.500 italiani, con un picco di incidenza compreso tra 50 e 65 anni.

**Alla base del meccanismo individuato dai ricercatori vi è l’aumento del numero e dell’attività dei** **mitocondri**, organelli presenti all’interno della cellula che funzionano come centraline di produzione di energia che porta ad una maggiore disponibilità di energia per il moltiplicarsi e diffondersi incontrollato delle cellule tumorali.

**La scoperta apre le porte per l’impiego di farmaci che interferiscono con la produzione di energia da parte dei mitocondri** che si auguri porterà benefici importanti per il trattamento dei tumori sostenuti dalla fusione genica FGFR3-TACC3.