---
title: HOT THIS WEEK IN FARMACEUTICA YOUNGER N.138
date: '2020-03-06T09:39:18+01:00'
description: >-
  La National Health Commission cinese ha incluso nelle linee guida Actemra
  (tocilizumab), un noto farmaco utilizzato per l'artrite reumatoide, per il
  trattamento di gravi casi di Covid-19.


  In alcuni pazienti Covid-19 provoca una sindrome da rilascio di citochine, una
  reazione eccessiva del sistema immunitario, considerata un fattore importante
  nello sviluppo dell'insufficienza di organi grave e la morte. 
socialDesc: >-
  La National Health Commission cinese ha incluso nelle linee guida Actemra
  (tocilizumab), un noto farmaco utilizzato per l'artrite reumatoide, per il
  trattamento di gravi casi di Covid-19.


  In alcuni pazienti Covid-19 provoca una sindrome da rilascio di citochine, una
  reazione eccessiva del sistema immunitario, considerata un fattore importante
  nello sviluppo dell'insufficienza di organi grave e la morte.
---
La National Health Commission cinese ha incluso nelle linee guida [Actemra (tocilizumab)](https://www.reuters.com/article/us-health-coronavirus-china-roche-hldg/china-approves-use-of-roche-arthritis-drug-for-coronavirus-patients-idUSKBN20R0LF), un noto farmaco utilizzato per l'artrite reumatoide, per il trattamento di gravi casi di Covid-19. 

In alcuni pazienti Covid-19 provoca una sindrome da rilascio di citochine, una reazione eccessiva del sistema immunitario, considerata un fattore importante nello sviluppo dell'insufficienza di organi grave che può portare fino alla morte. 

Actemra è un farmaco biologico sviluppato da Roche e approvato nel 2010 negli Stati Uniti per l’artrite reumatoide. Dall'approvazione di Actemra una decina di anni fa, è diventato un farmaco di riferimento contro altre condizioni infiammatorie, tra cui gli innalzamenti improvvisi dei livelli di citochine in pazienti oncologici che ricevono le nuove terapie CAR-T.

Nel 2012 ha contribuito a salvare la vita di una[ bambina di 7 anni americana](https://www.nytimes.com/2012/12/10/health/a-breakthrough-against-leukemia-using-altered-t-cells.html), la prima bambina a essere curata per la leucemia con Kymriah, dopo che i valori di una delle citochine, l'IL-6 era schizzata alle stelle.

Tocilizumab si lega in modo specifico ai recettori di IL-6 sia solubili che di membrana (sIL-6R e mIL6R), inibendo i segnali mediati da questi recettori. IL-6 è una citochina proinfiammatoria pleiotropica prodotta da diverse tipologie cellulari, tra cui cellule T e B, monociti e fibroblasti. IL-6 è coinvolta in diversi processi fisiologici, quali l’attivazione delle cellule T, l’induzione della secrezione delle immunoglobuline, l’induzione della sintesi epatica delle proteine di fase acuta e la stimolazione dell’emopoiesi. IL-6 è coinvolta nella patogenesi di malattie, tra cui malattie infiammatorie, osteoporosi e neoplasie.

Del farmaco non è stata ancora dimostrato il profilo di sicurezza ed efficacia.

Per valutarne l'efficacia e la sicurezza del farmaco è iniziato uno studio clinico multicentrico randomizzato su 188 pazienti tra 18 e 85 anni, con alti livelli di Interleuchina 6 e danni al livello polmonare, condotto da ricercatori della University of science and technology of China (Anhui Provincial Hospital).
