---
title: HOT THIS WEEK IN FARMACEUTICA YOUNGER N.106
date: '2019-06-21T16:24:25+02:00'
---
La Food and Drug Administration degli Stati Uniti ha approvato [Victoza (liraglutide)](https://www.fda.gov/news-events/press-announcements/fda-approves-new-treatment-pediatric-patients-type-2-diabetes) per il trattamento di pazienti pediatrici di età pari o superiore a 10 anni con diabete di tipo 2. Victoza è il primo farmaco non insulinico approvato per il trattamento del diabete di tipo 2 in pazienti pediatrici. La metformina fu approvata per uso pediatrico nel 2000, mentre Victoza è stato approvato per il trattamento di pazienti adulti con diabete di tipo 2 nel 2010.

Il diabete di tipo 2 è la forma più comune di diabete, che si verifica quando il pancreas non può produrre abbastanza insulina per mantenere il livello di zucchero nel sangue a livelli normali. Sebbene il diabete di tipo 2 si manifesti principalmente in pazienti di età superiore ai 45 anni, il tasso di prevalenza tra i pazienti più giovani è aumentato drasticamente negli ultimi due decenni. Si stima che oltre 5.000 nuovi casi di diabete di tipo 2 vengono diagnosticati ogni anno tra i giovani statunitensi di età inferiore ai 20 anni.

Liraglutide è un analogo del GLP-1 e agisce come agonista del recettore del GLP-1 che si lega al recettore attivandolo. Il GLP-1 nativo viene velocemente degradato ad opera delle DPP-4, ragion per cui il peptide in sé non può essere somministrato come tale. Liraglutide, prodotto da un processo che include l'espressione del DNA ricombinante in Saccharomyces cerevisiae, è stato progettato per essere omologato al 97% a GLP-1 nativo umano sostituendo la Lys34 con una Arg, ed è stato inserito uno spaziatore costituito da acido α-glutammico, accoppiato ad un residuo di acido grasso. Ciò permette il legame del farmaco all'albumina, quindi una maggior permanenza in circolo, con conseguente aumento dell’emivita plasmatica del farmaco.

Il recettore del GLP-1 è il bersaglio del GLP-1 nativo, un ormone endogeno che potenzia la secrezione di insulina glucosio-dipendente dalle cellule beta del pancreas. Liraglutide stimola la secrezione di insulina in modo glucosio-dipendente e contemporaneamente riduce la secrezione elevata di glucagone. Quindi, quando la glicemia è elevata, la secrezione di insulina viene stimolata mentre viene inibita quella di glucagone. Per contro, durante l’ipoglicemia, liraglutide riduce la secrezione di insulina e non ostacola quella di glucagone. Il GLP-1 è inoltre un regolatore fisiologico dell’appetito e dell’assunzione di cibo, ma l’esatto meccanismo d’azione non è completamente chiaro. 

L’efficacia e la sicurezza di Victoza per la riduzione della glicemia nei pazienti con diabete di tipo 2 sono state studiate in diversi studi clinici controllati con placebo tra cui uno studio clinico che ha arruolato 134 pazienti pediatrici di età pari o superiore a 10 anni della durata di 26 settimane. Circa il 64% dei pazienti ha avuto una riduzione dell’emoglobina A1c (HbA1c) inferiore al 7% dopo la somministrazione di Victoza, rispetto al solo 37% che ha raggiunto questi risultati con il placebo. HbA1c è un esame del sangue che viene eseguito di routine per valutare l’efficacia del diabete di un paziente e un numero inferiore indica un migliore controllo della malattia.

La FDA ha concesso a Victoza la Priority Review.

La FDA ha concesso l’approvazione di Victoza a Novo Nordisk.
