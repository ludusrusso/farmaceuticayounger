---
title: HOT THIS WEEK IN FARMACEUTICA YOUNGER N.140
date: '2020-03-21T20:49:11+01:00'
---
La Food and Drug Administration statunitense ha concesso l'autorizzazione all'uso in emergenza ([EUA](https://www.fda.gov/medical-devices/emergency-situations-medical-devices/emergency-use-authorizations#coronavirus2019), Emergency Use Authorization) al [test molecolare di Abbott](https://www.abbott.com/corpnewsroom/product-and-innovation/abbott-launches-novel-coronavirus-test.html) per l'identificazione dell'infezione da virus SARS-CoV-2.

Il test _RealTime SARS-C0V-2_ utilizza la tecnologia di reazione a catena della polimerasi (PCR) in real time per il rilevamento qualitativo di acidi nucleici del virus SARS-CoV-2. ll test può essere utilizzato sullo strumento molecolare di Abbott, il sistema _m2000 RealTime_ da laboratori autorizzati negli Stati Uniti. 

La tecnologia dei test molecolari per l'identificazione del virus si basa sull'analisi di un tampone nasofaringeo o orofaringeo in pazienti sospettati di COVID-19. Il tampone viene immerso in una soluzione contenente dei reagenti che disgregano il virus, permettendo il rilascio del sul materale genetico, l'RNA virale. I reagenti specifici utilizzati riconoscono una specifica sezione del genoma del coronavirus. Si procede all'amplificazione del genoma virale per renderlo rilevabile attraverso l'apparecchiatura _m2000 RealTime di Abbott._

I test sono già stati inviati ai laboratori ospedalieri in 18 stati tra cui Illinois, California, New York, Massachusetts e Washington. Abbott sta aumentando la produzione nella sua sede produttiva statunitense per raggiungere la capacità di un milione di test a settimana entro la fine di marzo.

Il test della Abbott è solo uno dei 13 test autorizzati tramite l'EUA. Il 16 marzo 2020, la FDA ha aggiornato una policy originariamente emessa il 29 febbraio sui test diagnostici per il COVID-19 al fine di aumentare la disponibilità in tempi rapidi di test disponibili negli Stati Uniti in vista dell'emergenza sanitaria che anche gli USA stanno affrontando. Tra questi ci sono _Simplexa COVID-19 Direct_ di DiaSorin Molecular, _TaqPath COVID-19 Combo Kit _di_ _Thermo Fisher Scientific, _Cobas SARS-CoV-2 _di Roche Molecular Systems.
