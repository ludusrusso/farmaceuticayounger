---
title: HOT THIS WEEK IN FARMACEUTICA YOUNGER N.140
date: '2020-03-21T20:49:11+01:00'
---
La Food and Drug Administration ha concesso l'autorizzazione all'uso in emergenza (EUA, Emergency Use Authorization) al test molecolare di Abbott per l'identificazione dell'infezione da virus SARS-CoV-2.

Il test _RealTime SARS-C0V-2_ è un test che utilizza la tecnologia di reazione a catena della polimerasi (PCR) in tempo reale per il rilevamento qualitativo di acidi nucleici del virus SARS-CoV-2. ll test può essere utilizzato sullo strumento molecolare di Abbott, il sistema _m2000 RealTime_ da laboratori autorizzati negli Stati Uniti. 

La tecnologia dei test molecolari per l'identificazione del virus si basa sull'analisi di un tampone nasofaringeo e orofaringeo di pazienti sospettati di COVID-1. Il tampone  viene immerso in una soluzione contenente dei reagenti che disgregano il virus, permettendo il rilascio del sul materale genetico, l'RNA virale. I reagenti specifici utilizzati riconoscono una specifica sezione del genoma del coronavirus. Si procede all'amplificazione del genoma virale per renderlo rilevabile attraverso l'apparecchiatura _m2000 RealTime di Abbot.._

I test sono già stati inviati ai laboratori ospedalieri in 18 stati tra cui Illinois, California, New York, Massachusetts e Washington. Abbott sta aumentando la produzione nella sua sede produttiva statunitense per raggiungere la capacità di un milione di test a settimana entro la fine di marzo.
