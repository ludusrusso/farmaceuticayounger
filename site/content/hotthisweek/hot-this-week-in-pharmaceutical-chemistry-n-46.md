---
title: 'HOT THIS WEEK IN PHARMACEUTICAL CHEMISTRY N.46'
date: Sun, 22 Apr 2018 08:56:13 +0000
draft: false
tags: [hotthisweek]
---

![IMG_1810.JPG](/img/hot-this-week-in-pharmaceutical-chemistry-n-46.md/img_1810.jpg)

Il **tè verde** è una bevanda popolare dotata di benefici per la salute, tra i più importanti vi è la sua azione antiossidante. Recenti studi hanno messo in evidenza problemi epatici associati al consumo di prodotti a base di tè verde. Il tè verde è ricco di catechine, che sono antiossidanti; il più abbondante è il gallato di epigallocatechina (**epigallocatechina-3-gallato, EGCG**).

Il tè verde è un tipo di tè composto da foglie di _Camellia sinensis_ (o Thea chinensis) che durante la lavorazione non devono subire alcuna ossidazione. Di origini cinesi, per secoli è stato consumato in varie regioni asiatiche, dal Giappone al Medio Oriente. A livello globale è la seconda varietà di tè più diffusa: dei 2,5 milioni di tonnellate di tè che si producono a livello mondiale, il 20% è rappresentato da tè verde. La composizione chimica del tè verde è costituita da _polifenoli_ (l'EGCG è ilpolifenolo più abbondante del tè verde), _vitamine, metilxantine, aminoacidi_ e _minerali_.

L'Autorità europea per la sicurezza alimentare, l’**EFSA**, è arrivata alla conclusione che le catechine consumate negli infusi di tè verde e bevande simili sono generalmente sicure. Gli estratti di tè verde presenti negli integratori alimentari risultano essere più concentrati. Dall’analisi fornita da EFSA si evince che **dosi di epigallocatechina gallato superiore a 800 mg/die possono essere dannose per la salute**. Fonte EFSA: [http://www.efsa.europa.eu/en/press/news/180418](http://www.efsa.europa.eu/en/press/news/180418)