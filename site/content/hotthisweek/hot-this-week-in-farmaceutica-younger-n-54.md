---
title: 'HOT THIS WEEK IN FARMACEUTICA YOUNGER N.54'
date: 2018-06-17T08:22:52+00:00
draft: false
image: /img/hot-this-week-in-farmaceutica-younger-n-54.md/img_2373.jpg
tags: [hotthisweek]
---

![IMG_2373.JPG](/img/hot-this-week-in-farmaceutica-younger-n-54.md/img_2373.jpg)

Un **team di ricercatori del Brigham and Women's Hospital di Boston** ha messo a punto una **formulazione orale a base di un complesso di alluminio ottasolfato di saccarosio** in grado di creare un rivestimento momentaneo sulle pareti dell’intestino tenue, il tratto dove avviene l’assorbimento di quasi tutte le sostanze nutritive **come potenziale sostituto del bypass gastrico**.

Il bypass gastrico è un intervento indicato principalmente per perdere peso che riesce però anche a ridurre i picchi di glicemia post-prandiale attenuando i sintomi del diabete e permettendo in molti casi perfino la guarigione.

La somministrazione orale funziona come una barriera che impedisce l’assimilazione di alcuni nutrienti e abbassa la risposta glicemica successiva a un pasto. Il bypass tradizionale permette il controllo della glicemia semplicemente spingendo il processo digestivo più avanti nell’intestino, alterando così il modo in cui i nutrienti sono assorbiti dall’organismo.  La somministrazione orale messa a punto dai ricercatori mima il bypass gastrico. In questo caso però gli effetti della somministrazione durano solamente poche ore, quel che basta per evitare l’assimilazione di sostanze caloriche dopo i pasti.

La nuova formulazione messa a punto dai ricercatori di Boston potrebbe avere anche un’altra preziosa funzione, oltre a quella di sostituire la chirurgia bariatrica, cioè quella di favorire il rilascio di farmaci nell’intestino. Una formulazione in grado di isolare momentaneamente le pareti dell’intestino permetterebbe a qualunque farmaco di raggiungere il tratto intestinale più adatto al suo assorbimento evitando che venga esposta agli acidi gastrici e che subisca un deterioramento prima di raggiungere il suo target.

Fonte: https://www.nature.com/articles/s41563-018-0106-5#Abs1