---
title: HOT THIS WEEK IN FARMACEUTICA YOUNGER N.66
date: '2018-09-09T09:31:56+02:00'
description: >-
  Sanofi ha ottenuto dalla Commissione europea l’ok per l’autorizzazione
  all’immissione in commercio di caplacizumab (ALX-0081), prima terapia
  specifica per il trattamento della aTTP (porpora trombotica trombocitopenica
  acquisita).
socialDesc: >+
  #HotThisWeek in #FarmaceuticaYounger N.66


  Sanofi ha ottenuto dalla Commissione europea l’ok per l’autorizzazione
  all’immissione in commercio di caplacizumab (ALX-0081), prima terapia
  specifica per il trattamento della aTTP (porpora trombotica trombocitopenica
  acquisita).


  La aTTP è una patologia autoimmune della coagulazione del sangue che porta
  alla formazione di coaguli in piccoli vasi sanguigni in tutto il corpo, da cui
  possono derivare anemia emolitica, piastrinopenia e ischemia multiorgano, con
  complicanze potenzialmente fatali. La aTTP è causata da anticorpi che bloccano
  l'attività di ADAMTS-13, un enzima che scinde il fattore von Willebrand (vWF),
  una proteina responsabile della coagulazione del sangue.


  Caplacizumab è un anticorpo a singolo dominio variabile (Nanobodies) bivalente
  anti-vWF in grado di inibire l'interazione tra il fattore di von Willebrand e
  le piastrine interagendo con il dominio A1 di vWF, sviluppato da Ablynx,
  divisione di Sanofi Genzyme...


  Per approfondimenti clicca il link in basso e visita il mio sito. Potrai
  trovare le rubriche con le #Quote più frizzanti degli scienziati
  internazionali, le #HotThisWeek con le notizie più #Hot sul panorama del
  farmaceutico internazionale, i #FarmaAcronimi direttamente dal mondo
  dell'industria farmaceutica, e tanto altro ancora...

image: /img/img_4376.jpg
---
![null](/img/img_4376.jpg)

Sanofi ha ottenuto dalla Commissione europea l’ok per l’autorizzazione all’immissione in commercio di **caplacizumab** (ALX-0081), prima terapia specifica per il trattamento della **aTTP** (porpora trombotica trombocitopenica acquisita).

La aTTP è una patologia autoimmune della coagulazione del sangue che porta alla formazione di coaguli in piccoli vasi sanguigni in tutto il corpo, da cui possono derivare anemia emolitica, piastrinopenia e ischemia multiorgano, con complicanze potenzialmente fatali. La aTTP è causata da anticorpi che bloccano l'attività di ADAMTS-13, un enzima che scinde il fattore von Willebrand (vWF), una proteina responsabile della coagulazione del sangue.

Caplacizumab è un anticorpo a singolo dominio variabile (_Nanobodies_) bivalente anti-vWF in grado di inibire l'interazione tra il fattore di von Willebrand e le piastrine interagendo con il dominio A1 di vWF. Caplacizumab è il primo farmaco basato sulla tecnologia “Nanobody” (nuova classe di proteine terapeutiche proprietarie basate su frammenti di anticorpo che contengono le proprietà strutturali e funzionali uniche degli anticorpi presenti in natura) sviluppato da Ablynx a ricevere l’approvazione e il primo prodotto approvato della nuova divisione dedicata alle patologie ematologiche rare di Sanofi Genzyme.

L’approvazione di caplacizumab in Europa si basa sugli studi di _fase II Titan _e di _fase III Hercules_, che hanno incluso 220 pazienti adulti con aTTP.
