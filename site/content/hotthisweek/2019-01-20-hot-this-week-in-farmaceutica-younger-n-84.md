---
title: HOT THIS WEEK IN FARMACEUTICA YOUNGER N.84
date: '2019-01-19T17:02:06+01:00'
description: >-
  La FDA statunitense ha approvato Ontruzant (trastuzumab-dttb), biosimilare di
  Herceptin per il trattamento del carcinoma mammario e dell’adenocarcinoma
  gastrico o gastroesofageo caratterizzati da sovraespressione di HER2.
  Ontruzant è il terzo biosimilare di trastuzumab approvato dalla FDA, dopo
  Herzuma (trastuzumab-pkrb) sviluppato da Celltrion, nel dicembre 2018 e Ogivri
  (trastuzumab-dkst) sviluppato da Mylan, nel dicembre 2017. Il farmaco è stato
  approvato dall'Agenzia europea per i medicinali nel novembre 2017, diventando
  così il primo trastuzumab biosimilare ad essere approvato nell'Unione Europea.
socialDesc: >-
  La FDA statunitense ha approvato Ontruzant (trastuzumab-dttb), biosimilare di
  Herceptin per il trattamento del carcinoma mammario e dell’adenocarcinoma
  gastrico o gastroesofageo caratterizzati da sovraespressione di HER2.
  Ontruzant è il terzo biosimilare di trastuzumab approvato dalla FDA, dopo
  Herzuma (trastuzumab-pkrb) sviluppato da Celltrion, nel dicembre 2018 e Ogivri
  (trastuzumab-dkst) sviluppato da Mylan, nel dicembre 2017. Il farmaco è stato
  approvato dall'Agenzia europea per i medicinali nel novembre 2017, diventando
  così il primo trastuzumab biosimilare ad essere approvato nell'Unione Europea.
image: /img/5a6fcf96-f0c1-43d1-83d9-a60b4a5c2abf.jpeg
---
![null](/img/5a6fcf96-f0c1-43d1-83d9-a60b4a5c2abf.jpeg)

La FDA statunitense ha approvato [Ontruzant (trastuzumab-dttb)](https://www.accessdata.fda.gov/drugsatfda_docs/label/2019/761100s000lbl.pdf?utm_campaign=FDA%20approves%20Ontruzant%20%28trastuzumab-dttb%29%2C%203rd%20biosimilar%20to%20Herceptin%20%28trastuzumab%29&utm_medium=email&utm_source=Eloqua), biosimilare di Herceptin per il trattamento del carcinoma mammario e dell’adenocarcinoma gastrico o gastroesofageo caratterizzati da sovraespressione di HER2. Ontruzant è il terzo biosimilare di trastuzumab approvato dalla FDA, dopo Herzuma (trastuzumab-pkrb) sviluppato da Celltrion, nel dicembre 2018 e Ogivri (trastuzumab-dkst) sviluppato da Mylan, nel dicembre 2017. Il farmaco è stato approvato dall'Agenzia europea per i medicinali nel novembre 2017, diventando così il primo trastuzumab biosimilare ad essere approvato nell'Unione Europea.

Trastuzumab è un anticorpo monoclonale IgG1 umanizzato ricombinante che riconosce e lega il recettore 2 del fattore di crescita epidermico umano (HER2). Nei casi di cancro dovuti a sovraesposizione di HER2 vengono prodotti grandi quantità della proteina HER2 sulla superficie delle cellule tumorali, consentendo a queste ultime di crescere più rapidamente. HER2 è iperespressa in circa un quarto dei casi di cancro della mammella e in un quinto di quelli di cancro dello stomaco. Legandosi a HER2, trastuzumab attiva le cellule del sistema immunitario, che successivamente distruggono le cellule tumorali. Trastuzumab impedisce inoltre a HER2 di produrre segnali che provocano la crescita delle cellule tumorali.

Ontruzant è un medicinale biosimilare. Questo significa che Ontruzant è simile per qualità, efficacia e sicurezza al medicinale biologico di riferimento, già autorizzato dall’ente statunitense, per il quale è scaduta la copertura brevettuale. Il medicinale di riferimento di Ontruzant è Herceptin. 

L’approvazione di Ontruzant si è avuto in seguito ai risultati in materia di sicurezza ed efficacia per il biosimilare testati a un anno. I risultati, presentati in un abstract al San Antonio Breast Cancer Symposium del 2018, tenutosi a San Antonio, in Texas, hanno riportato uno studio su pazienti con carcinoma mammario precoce HER2-positivo o carcinoma mammario localmente avanzato che sono stati randomizzati a ricevere il biosimilare o il suo riferimento in concomitanza con la chemioterapia.

Ontruzant proprietà di Samsung Bioepis, sarà commercializzato negli USA dal colosso farmaceutico statunitense Merck.
