---
title: 'HOT THIS WEEK IN PHARMACEUTICAL CHEMISTRY N.44'
date: 2018-04-01T08:00:36+00:00
draft: false
image: /img/hot-this-week-in-pharmaceutical-chemistry-n-44.md/5c3e5ebc-385e-4c44-bdbe-24b5c90be9df.png?w=341
tags: [hotthisweek]
---

![5C3E5EBC-385E-4C44-BDBE-24B5C90BE9DF.PNG](/img/hot-this-week-in-pharmaceutical-chemistry-n-44.md/5c3e5ebc-385e-4c44-bdbe-24b5c90be9df.png?w=341)

**L’interstizio (Interstitium) è il nuovo organo umano, uno dei più grandi del corpo umano, identificato dai medici del Mount Sinai Beth Israel Medical Center.** Lo studio è stato pubblicato sulla rivista _[Scientific Reports](https://www.nature.com/articles/s41598-018-23062-6). _I ricercatori mentre analizzavano il dotto biliare di un paziente, alla ricerca di segni di cancro, hanno individuato cavità che non corrispondevano a nessuna parte dell’anatomia umana precedentemente conosciuta e hanno stretto una collaborazione con la **New York University**. I ricercatori non avevano individuato l’interstizio perché i metodi tradizionali per esaminare i tessuti corporei comportano il drenaggio del fluido, e quindi distruggono la sua struttura, facendolo apparire denso e compatto. Per questo veniva considerato un semplice strato di tessuto connettivo. L’interstizio è stato invece esaminato grazie a una nuova tecnica di endomicroscopia confocale laser, che permette di vedere al microscopio i tessuti vivi direttamente dentro il corpo, senza doverli prelevare e poi fissare su un vetrino. L'interstizio è apparso formato da una rete di compartimenti interconnessi supportata da un reticolo di fibre di collagene ed elastina.

Il continuo movimento di questo fluido potrebbe spiegare perché i tumori che invadono l’interstizio si diffondono più velocemente nel corpo. Si potrebbe inoltre spiegare dal meccanismo di formazione delle rughe, all’irrigidimento delle articolazioni e alla progressione delle malattie infiammatorie legate a fenomeni di sclerosi e fibrosi. L’analisi del liquido interstiziale potrà diventare un importante strumento diagnostico.