---
title: HOT THIS WEEK IN FARMACEUTICA YOUNGER N.137
date: '2020-02-29T17:17:15+01:00'
description: >-
  La US Food and Drug Administration ha approvato il primo generico di Daraprim
  (pirimetamina) per il trattamento della toxoplasmosi.
socialDesc: >-
  La US Food and Drug Administration ha approvato il primo generico di Daraprim
  (pirimetamina) per il trattamento della toxoplasmosi.
image: /img/d2d0c076-78c5-4e2f-a245-2fdf30879211.png
---
![](/img/d2d0c076-78c5-4e2f-a245-2fdf30879211.png)

La US Food and Drug Administration ha approvato **il primo generico di **[**Daraprim (pirimetamina)**](https://www.fda.gov/news-events/press-announcements/fda-approves-first-generic-daraprim)** per il trattamento della toxoplasmosi.**

Daraprim è balzato alle cronache nel 2015, dopo che il CEO della società farmaceutica che aveva acquistato i diritti della molecola, la Turing Pharmaceuticals, ha aumentato il prezzo del farmaco da $ 13,50 a $ 750 per pillola, con un aumento di 5555%. Una mossa che fece guadagnare a Martin Shkreli (è lui il fondatore della Turing Pharmaceuticals) l’appellativo di “uomo più cattivo d’America”, scatenando le ire di pazienti, scienziati e politici. Una protesta che fortunatamente ha ottenuto un rapido dietro front.

La toxoplasmosi è un'infezione causata da un parassita monocellulare chiamato Toxoplasma gondii che, può causare danni al cervello, agli occhi o ad altri organi del corpo. Un'infezione da Toxoplasma può verificarsi, tra l'altro, mangiando carne o crostacei poco cotti, contaminati, acqua potabile contaminata da Toxoplasma o per ingestione accidentale del parassita attraverso il contatto con le feci di gatto che contengono il parassita. 

**È considerata la principale causa di morte attribuita a malattie di origine alimentare negli Stati Uniti.**

La toxoplasmosi in forma grave colpisce di più le donne in gravidanza e le persone che hanno un sistema immunitario debole, come quelli con HIV o AIDS, quelli che sono soggetti a determinati tipi di chemioterapia e quelli che hanno recentemente ricevuto un trapianto di organi. Tuttavia, a volte anche le persone con un sistema immunitario sano possono contrarre la forma più grave della malattia.

La Pirimetamina è disponibile dal 1953 e non è soggetto ad alcun brevetto. E' stata sviluppata dal Premio Nobel Gertrude Elion, che per prima sviluppò la molecola quando lavorava a Burroughs-Wellcome (ora parte di GlaxoSmithKline) mentre cercava un rimedio contro la malaria. Somministrata come trattamento di prima linea in combinazione con la _sulfadossina_ (antibiotico sulfamidico), consente un'azione sinergica sul plasmodio perché interferisce con il metabolismo dei folati. Da un punto di vista farmacologico la pirimetamina è un inibitore della diidrofolato reduttasi, necessaria per la trasformazione dell'acido folico in acido tretraidrofolico, bloccando così la sintesi del DNA. 

Una sfida che l'ente regolatorio statunitense si è posto è quello di promuovere e facilitare una concorrenza dei generici per aumentare l'accesso dei pazienti a medicinali più economici ma dotati dello stesso profilo di efficacie e sicurezza dell'originator. I farmaci da prescrizione generici approvati dalla FDA hanno la stessa sicurezza ed efficacia dei farmaci di marca e i siti di produzione e confezionamento devono superare gli stessi standard di qualità di quelli dei farmaci di marca.

La versione generica di Daraprim verrà commercializzata da Cerovene Inc.
