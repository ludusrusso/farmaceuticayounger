---
title: HOT THIS WEEK IN FARMACEUTICA YOUNGER N.102
date: '2019-05-25T10:38:26+02:00'
description: >-
  La Food and Drug Administration statunitense ha approvato Zolgensma
  (onasemnogene abeparvovec-xioi), la prima terapia genica per il trattamento di
  bambini affetti da atrofia muscolare spinale (SMA) di età inferiore a due
  anni. L'incidenza della SMA è circa 1 su 10.000 nati vivi ed è la principale
  causa genetica di mortalità infantile. 
socialDesc: >-
  La Food and Drug Administration statunitense ha approvato Zolgensma
  (onasemnogene abeparvovec-xioi), la prima terapia genica per il trattamento di
  bambini affetti da atrofia muscolare spinale (SMA) di età inferiore a due
  anni. L'incidenza della SMA è circa 1 su 10.000 nati vivi ed è la principale
  causa genetica di mortalità infantile.
---
La Food and Drug Administration statunitense ha approvato [Zolgensma (onasemnogene abeparvovec-xioi)](https://www.fda.gov/news-events/press-announcements/fda-approves-innovative-gene-therapy-treat-pediatric-patients-spinal-muscular-atrophy-rare-disease), **la prima terapia genica per il trattamento di bambini affetti da atrofia muscolare spinale (SMA)** di età inferiore a due anni. L'incidenza della SMA è circa 1 su 10.000 nati vivi ed è la principale causa genetica di mortalità infantile. 

La SMA è una malattia genetica rara causata da una mutazione nel gene del motoneurone 1 di sopravvivenza (SMN1). Il gene codifica per la proteina del motoneurone di sopravvivenza (SMN), una proteina ondamentale per il mantenimento e la funzione dei motoneuroni che sono deputati al  controllo del movimento dei muscoli in tutto il corpo. Se non c'è abbastanza proteina SMN, i motoneuroni muoiono, portando a debolezza muscolare debilitante e spesso fatale. La SMA causata da mutazioni nel gene SMN1 è generalmente classificata in diversi sottotipi, in base all'età di insorgenza e gravità. La SMA ad insorgenza infantile è il sottotipo più grave e più comune (SMA di tipo I). I bambini con questa condizione hanno problemi a tenere la testa alta, a deglutire e respirare è nella maggior parte dei casi non sopravvivono alla prima infanzia per insufficienza respiratoria. 

Zolgensma è indicato per il trattamento di bambini di età inferiore ai due anni con SMA. Zolgensma è una terapia genica basata su virus adeno-associati che si mira alla causa della SMA. Il virus fornisce una copia completamente funzionante del gene SMN umano nelle cellule del motoneurone. Una somministrazione endovenosa una tantum di Zolgensma nei pazienti affettti ne migliora il movimento e la funzione dei muscoli e nonché la sopravvivenza. Il dosaggio è determinato in base al peso del paziente.

La sicurezza e l'efficacia di Zolgensma si basa su uno studio clinico in corso e uno studio clinico completato che ha coinvolto un totale di 36 pazienti pediatrici con SMA ad insorgenza infantile di età compresa tra 2 settimane e 8 mesi. La principale evidenza dell'efficacia si basa sui risultati dei 21 pazienti trattati con Zolgensma nello studio clinico in corso. Rispetto ai pazienti con SMA ad esordio infantile non trattati, i pazienti trattati con Zolgensma hanno dimostrato un miglioramento significativo nella loro capacità di raggiungere tappe vitali dello sviluppo (ad es. controllo motorio della testa e capacità di sedersi senza supporto).

La FDA ha concesso a Zolgensma la denominazione di [Fast Track](https://www.farmaceuticayounger.science/blog/2019/05/fast-track/), [Breakthrough Therapy](https://www.farmaceuticayounger.science/blog/2019/05/fast-track/) e Priority Review. Zolgensma ha anche ricevuto la designazione di farmaco orfano, che fornisce incentivi per incoraggiare lo sviluppo di farmaci per le malattie rare.

La FDA ha anche assegnato al produttore un [voucher di revisione prioritario per le malattie pediatriche rare](https://www.fda.gov/industry/developing-products-rare-diseases-conditions/rare-pediatric-disease-rpd-designation-program), nell'ambito di un programma inteso a incoraggiare lo sviluppo di nuovi farmaci e prodotti biologici per la prevenzione e il trattamento di alcune malattie pediatriche rare. Si prevede inoltre che la terapia riceverà l'approvazione in Giappone e nell'Unione Europea entro la fine dell'anno.

La FDA ha concesso l'approvazione di Zolgensma a AveXis Inc, azienda biotecnologica specializzata nello sviluppo di farmaci per malattie rare, acquistata dal colosso elvetico Novartis nel 2018.
