---
title: 'HOT THIS WEEK IN PHARMACEUTICAL CHEMISTRY N.33'
date: 2018-01-14T09:00:36+00:00
draft: false
image: /img/hot-this-week-in-pharmaceutical-chemistry-n-33.md/ffe6563d-f4fc-448a-8ff3-8a46637f1a97.png?w=343
tags: [alzheimer, brain, cambridge, farmaceuticayounger, hotthisweek, medicina, science]
---

![FFE6563D-F4FC-448A-8FF3-8A46637F1A97.PNG](/img/hot-this-week-in-pharmaceutical-chemistry-n-33.md/ffe6563d-f4fc-448a-8ff3-8a46637f1a97.png?w=343)

I ricercatori dell’Università di Cambridge hanno pubblicato un nuovo studio su [Brain ](https://academic.oup.com/brain/advance-article/doi/10.1093/brain/awx347/4775021?searchresult=1)che mette in evidenza come la proteina Tau si diffonda nel cervello passando da un neurone all’altro come se si trattasse di un’infezione virale. La scoperta è una conferma della cosiddetta “ipotesi transneuronale” osservata finora però solamente nei topi. Insieme alla beta-amiloide, la proteina Tau è sotto stretta osservazione da molto tempo. Beta amiloide e proteina Tau agiscono in maniera diversa: la prima è responsabile della formazione di placche al di fuori delle cellule cerebrali, la seconda forma grovigli di filamenti all’interno dei neuroni minacciandone l’integrità e la funzionalità. Gli scienziati inglesi hanno osservato gli effetti della proteina Tau sul cervello di 17 persone malate di Alzheimer combinando due tecniche di imaging, la risonanza magnetica funzionale e la tomografia a emissione di protoni. Dalle immagini è emerso che **le più elevate concentrazioni della dannosa proteina Tau si trovano nelle aree del cervello maggiormente connesse tra loro.** **Il che suggerisce che la proteina si diffonde nel cervello nello stesso modo con cui un’influenza contagia la popolazione**: il rischio di venire colpiti dal virus è maggiore quando le persone sono in stretto contatto tra loro. I ricercatori stanno proseguendo le indagini con un numero maggiore di pazienti e per un arco di tempo più a lungo.