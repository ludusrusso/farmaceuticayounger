---
title: HOT THIS WEEK IN FARMACEUTICA YOUNGER N.126
date: '2019-11-08T11:24:19+01:00'
description: >-
  La Food and Drug Administration statunitense ha autorizzato la
  commercializzazione di un test per rilevare le mutazioni della resistenza ai
  farmaci del virus dell'immunodeficienza umana (HIV) di tipo 1. utilizzando la
  tecnologia di sequenziamento di nuova generazione (NGS). 
socialDesc: >-
  La Food and Drug Administration statunitense ha autorizzato la
  commercializzazione di un test per rilevare le mutazioni della resistenza ai
  farmaci del virus dell'immunodeficienza umana (HIV) di tipo 1. utilizzando la
  tecnologia di sequenziamento di nuova generazione (NGS).
---
La Food and Drug Administration statunitense ha autorizzato la commercializzazione di [HIV Sentosa SQ](https://www.fda.gov/news-events/press-announcements/fda-authorizes-marketing-first-next-generation-sequencing-test-detecting-hiv-1-drug-resistance), un test per rilevare le mutazioni della resistenza ai farmaci del virus dell'immunodeficienza umana (HIV) di tipo 1. utilizzando la tecnologia di sequenziamento di nuova generazione (NGS, next generation sequencing). 

Il test di genotipizzazione HIV Sentosa SQ è il primo test di resistenza ai farmaci per l'HIV che utilizza la tecnologia NGS.

Secondo un recente rapporto dei Centers for Disease Control and Prevention e dell'Organizzazione mondiale della sanità, la percentuale di persone che vivono con l'HIV in tutto il mondo e che manifestano resistenza ad alcuni farmaci per l'HIV è aumentata dall'11% al 29% dal 2001.

La malattia viene trasmessa attraverso il contatto diretto con fluidi corporei infetti da HIV come il sangue e la maggior parte delle infezioni da HIV negli Stati Uniti provengono dall'HIV-1. Se non trattata, l'infezione da HIV può portare alla sindrome da immunodeficienza acquisita (AIDS). Secondo il CDC, nel 2016 oltre 1 milione di americani convivevano con l'HIV.

L'attuale standard di cura per i pazienti con HIV-1 è la terapia antiretrovirale, nota anche come ART (antiretroviral therapy), che prevede l'uso quotidiano di una combinazione di farmaci per trattare l'HIV sopprimendo il virus. Secondo il National Institutes of Health, è un trattamento salvavita che può consentire ai pazienti con HIV di condurre una vita lunga e sana ma non rappresenta una cura.

Il monitoraggio della carica virale di un paziente viene fatto per valutare l'efficacia dei trattamenti. L'aumento delle cariche virali indica che il virus potrebbe essere mutato e che l'attuale regime di un paziente non è più efficace nel sopprimerlo. Una volta che il virus è mutato e si sviluppa la resistenza ai farmaci, in genere una persona deve cambiare farmaci per evitare che il virus si moltiplichi.

Questa diagnostica offre un nuovo modo per selezionare opzioni di trattamento efficaci. 

Il test di genotipizzazione dell'HIV-1 Sentosa SQ rileva le mutazioni della resistenza ai farmaci per l'HIV-1 in pazienti che assumono o stanno per iniziare una terapia antivirale. Questo test rileva mutazioni nei geni del virus HIV-1 da un campione di sangue di un paziente usando NGS. Comprendere le mutazioni del virus può aiutare gli operatori sanitari a selezionare una combinazione efficace di farmaci in un regime ART e indicare quali farmaci potrebbero non essere più efficaci contro il virus HIV-1 mutato. Studi effettuati sul test hanno dimostrato una sensibilità e una specificità superiori al 95% nel rilevare 342 mutazioni resistenti ai farmaci per l'HIV.

L'FDA ha concesso l'autorizzazione all'immissione in commercio del test di genotipizzazione HIV Sentosa SQ a Vela Diagnostics USA Inc.
