---
title: 'HOT THIS WEEK IN PHARMACEUTICAL CHEMISTRY N.43'
date: Sun, 25 Mar 2018 08:43:48 +0000
draft: false
tags: [hotthisweek]
---

![380F3879-1505-4050-9D4C-C99DEC931AE3.PNG](https://silviavernotico.files.wordpress.com/2018/03/380f3879-1505-4050-9d4c-c99dec931ae3.png)

I ricercatori del Massachusetts Institute of Technology (Mit) sono riusciti a realizzare il primo **organismo su chip**. Si tratta di una **minuscola piattaforma** in grado di **connettere i tessuti di 10 organi** e di replicarne accuratamente le complesse interazioni. Lo studio è stato pubblicato sulla rivista Scientific Reports. Quando sviluppano un nuovo farmaco, i ricercatori si basano sulle loro conoscenze della malattia per identificare il bersaglio migliore e realizzare composti adatti allo scopo. I test preliminari sugli animali offrono informazioni sulla sicurezza e l'efficacia delle sostanze, ma potrebbero non rivelare gli effetti collaterali. Inoltre, spesso composti che funzionano negli animali falliscono negli esseri umani. Per ovviare a questi problemi, i ricercatori, guidati da Collin Edington e Wen Li Kelly Chen, hanno realizzato una piattaforma che permette ai tessuti di crescere e interagire come farebbero nel corpo umano, imitandone tutte le funzioni principali. Ogni organo consiste in un agglomerato di 1 o 2 milioni di cellule che derivano da campioni prelevati direttamente dai pazienti e la piattaforma contiene anche minuscole pompe che controllano il flusso di liquidi tra gli organi, replicando la circolazione del sangue, delle cellule immunitarie e delle proteine.

Le applicazioni di questo chip nascono dal desiderio di **sperimentare nuovi farmaci** e scoprire **possibili effetti collaterali** prima che siano testati sugli esseri umani.

_Fonte:_ http://news.mit.edu/2018/body-chip-could-improve-drug-evaluation-0314